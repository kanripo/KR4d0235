# -*- mode: mandoku-view; -*-
#+TITLE: 梅溪先生廷試策奏議
#+DATE: 2015-09-11 12:36:36.510668
#+PROPERTY: ID KR4d0235
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 23
#+PROPERTY: FILE SB04n0326-023梅溪王先生文集後集-卷第二十三.
<pb:KR4d0235_SBCK_023-1a>¶
梅溪先生後集卷第二十三¶
　　啓¶
　　　荅喻提舉樗¶
俻貟槐市濫接英㳺載筆璃&KR0638;誤膺親擢與史舘編摩¶
之選叨經幃講讀之聮才素乏於寸長身&KR0154;堪於数聀¶
静惟僥冐端自吹嘘某官一代宗師四方儀表餙吏必¶
以儒者之術冝其有声育材而得天下之英可謂至楽¶
傳衣鉢者不知幾軰登門闌者皆第一人&KR0026;其㧞士而¶
得&KR0057;知其樂人之為善遂𦤺狂妄亦蒙奨提見千里面¶
目之書寵已華於衮繍記一人言動之實庇方託於帡¶
幪¶
<pb:KR4d0235_SBCK_023-1b>¶
　　　荅樊提刑光逺¶
誨諸生於館下濫與英㳺聀内史於螭頭誤&KR0574;親擢既¶
與編摩之選仍叨講讀之聮才素乏於寸長身&KR0154;堪於¶
数聀㤙踰望外媿溢顔間某官諸儒範模群吏師表擅¶
聲名扵蘭省&KR0717;風采於柏䑓帝嘉共理之良治務惟刑¶
之恤飾吏以儒者之術存心得君子之仁北斗太山學¶
者咸仰殘膏䞉馥後人悉沾師友之選極一時詩禮之¶
傳有二子誦髙文於方冊未窺夫子之墻論末契於年¶
家端在丈人之行故茲僥冐實自吹嘘¶
　　　荅温州莫守伯虚¶
某官天賦材猷家傳政學輟列星之髙選蒞二浙之名¶
<pb:KR4d0235_SBCK_023-2a>¶
&KR0022;况先大夫有遺爱于此州而賢刺史復共理于今日¶
変千里歎愁之俗継萬民安樂之謡凢居蔽芾之隂率¶
&KR0013;帡幪之賜故茲僥冐端自吹嘘¶
　　　荅木状元待閣¶
&KR0060;以君子六千人定覇咸期於一𢧐扶摇九萬里冲天¶
遂冠於群飛真囯士之無雙誠後生之可畏大名藉甚¶
輿論翕然状元氣禀東嘉心潜西洛探㓗静精微之旨¶
工雄深雅健之文蚤蜚泮水之聲巍拾計䑓之薦奪魁¶
蘭省賜第楓宸䘖錦標而帰事端同於盧肇成赤壁之¶
捷年正𩔗於周郎振賦海之名家符漲沙之勝地極書¶
生之荣而還故里盡人子之樂而奉双親水緑蓮紅姑¶
<pb:KR4d0235_SBCK_023-2b>¶
暫㳺於侯幕氷清王&KR0243;行同集于鳯池蔚爲&KR0022;囯之光¶
奚止郷閭之&KR0159;某韲塩舊業枽梓陳人濫陪鵉鵠之群¶
親覩鯤鵬之化世當漢武而異人軰出非遇時焉𦤺此¶
乎才非靈運而作佛在先然其年不可及矣科第既以¶
慁子冨貴行将逼人&KR0133;不&KR0018;扵君親當相期於逺大¶
　　　荅黄状元洽¶
賢関校藝雅欽江夏之無双蘭省掄材巍䖏眉山於第¶
二雋声藉甚輿論翕然状元名間綺園才&KR0278;盧駱翺翔¶
乎教化本原之地沉潜乎䟽通知逺之經&KR0003;若稽古何¶
必三萬言讀武成篇惟耴二三䇿見蕩蕩巍巍之爲尭¶
舜知灝灝噩噩之曰啇周倘借玉階必陳三陣之要俯¶
<pb:KR4d0235_SBCK_023-3a>¶
拾地芥豈惟一經之明尚淹卓爾之才僅亞褒然之舉¶
况閩有異人而素先虎榜黄爲著姓而屡出龍頭綽有¶
家風蔚爲盛事某韲塩舊業&KR0163;屋陳人濫陪鵉鵠之群¶
親覩鵾鵬之化喜太學得人之盛快真才擢第之髙&KR0133;¶
不&KR0018;扵明君當相期扵逺業¶
　　　荅丘状元崈¶
賢関𢧐藝筆屡掃於千軍蘭省掄材名遂叅於三傑雋¶
声藉甚士論翕然状元藴秀江隂蜚英浙右蚤㳺天子¶
之學獨抱聖人之&KR0052;固嘗浚井而得泉奚止屬辝而比¶
事明一王之旨兼耴左氏公羊髙榖梁赤之長&KR0026;三䇿¶
之文庶幾晁錯董仲舒公孫弘之對巍折蟾宫之桂首¶
<pb:KR4d0235_SBCK_023-3b>¶
探杏園之花衫鬂方青富貴巳逼¶
　　　荅莫守賀冬¶
伏以氣肇黄宫天地之心始見日行北陸君子之道将¶
亨某官治有先大夫之風民楽賢師帥之政茂對一&KR0045;¶
之復&KR0172;騰千里之謡某待次衡門阻趍賔宇&KR0205;拜緘封¶
之賜倍増感愧之懐¶
　　　荅温守𡊮正言孚¶
襆&KR0013;殿廬盖適我&KR0133;&KR0006;之始懐章里閈正事其賢者之¶
秋曽族賀之未遑&KR0205;朋緘之先辱俯懐愧惧仰佩謙冲¶
某官蘭省魁儒芹宫哲匠卓矣聖賢之學粹然道德之¶
容議論同乎古人文章盖其餘事方&KR0096;臣用事之日官¶
<pb:KR4d0235_SBCK_023-4a>¶
冷廣文逮　聖主當陽之&KR0004;席前賈&KR0105;擢自䑓察䖏于¶
諌垣言人之𫠦甚难行吾之𫠦素藴首破和議力摧奸¶
謀有蓍亀先見之明凛松柏後凋之操君子以謂古遺¶
直天下&KR0091;為真諌官十上固争挺𡊮安忠正之莭一麾¶
岀守得謝公山水之州上方念之公其帰矣某蒙㤙去¶
囯需次還鄊喜父毋之&KR0022;得神明之政汲長孺雅甞慕¶
盎臭味本同王仲宣兹幸依劉帡幪可托¶
　　　荅饒州蔡通判¶
麾出守迹濫厠於九賢同官為僚治實資扵半刺礼¶
過於厚緘来以朋共惟某官世襲衣冠家傳詩禮學古¶
然後入政修身乃能治人宜𫠦至之有声諒無入而不¶
<pb:KR4d0235_SBCK_023-4b>¶
得展龐統騏𩦸之足貳番君山水之&KR0022;靡行終更即膺¶
迅擢某誤&KR0013;宸命濫持郡符雅聞别乗之賢喜見天書¶
之面通家自今日行登元礼之門異才非王孫誤倒蔡¶
邕之屣¶
　　　荅彭教授亀年¶
一麾出守分符濫継於九賢同官為僚問政尤資於半¶
水礼過於厚緘来以朋某官秀禀丹丘名髙太學擢千¶
佛之科第有二难之弟兄學探聖賢而志益勤文髙流¶
軰而進未艾頋此番君之故囯實維筮仕之舊㳺昔宣¶
彩棒之威今長杏壇之教諸公&KR0091;其慱治多士資其範¶
模巳遂終更佇膺召擢某濫&KR0013;宸命誤懐郡章自慙么¶
<pb:KR4d0235_SBCK_023-5a>¶
麽之資輙拜寵褒之賜及&KR0438;巳乆莫諧聮事之&KR0172;行李¶
尚留庶有見賢之幸¶
　　　荅池州韓守元龍¶
符分鄰壌未登元禮之門書拜朋緘如見荆州之面礼¶
過於厚分何以堪某官生自相門妙有家學業襲簮紳¶
之舊才傳&KR0052;緯之餘小試銅章茂著循良之績荣持使¶
節深知耴予之冝咸嗟𩦸足之乆淹姑𢌿雄藩而共理¶
皂盖東㳺而&KR0022;人共喜黄堂坐嘨而郡政自平罔俾文¶
公專羙𡊮潮之政寕容子厚獨&KR0091;曄㤗之賢靡(待)終更¶
佇&KR0574;召擢某才居下下志在休休有慙江左之家風誤¶
辱楚東之名郡撫封不逺&KR0133;修接境之&KR0172;甲子雖雌敢¶
<pb:KR4d0235_SBCK_023-5b>¶
論同庚之契¶
　　　荅新靖州杜守明倫¶
守番君之囯顧庸繆以何堪逰鄭公之鄊依仁賢而甚¶
幸礼過於厚緘来以朋共惟某官名重楚東氣鍾杜固¶
習家傳之詩礼冨天賦之材猷自郡章之既懐惟吏事¶
之是宪居&KR0022;必聞政稔&KR0026;九賢之風學道則爱人優為¶
千里之治預懐杜毋之徳想見靖人之心次巳乆需来¶
何太莫某科名濫&KR0060;符竹誤分自慙么麽之資仰荷吹¶
嘘之賜見尺書面目固已知賢登通徳門闌行将承教¶
　　　荅白待制¶
某官逮事三朝荣䏈次對與刑猶在有靖康賢相之風¶
<pb:KR4d0235_SBCK_023-6a>¶
文采可&KR0026;本長&KR0159;詩豪之裔奉真祠於番水継髙躅扵¶
香山頥飬遐齡𪔂来多福况聖君思故囯之喬木而先¶
正有克家之象賢行以蒲輪召還荷橐¶
　　　荅沈運使樞¶
符竹濫分方託帡幪之庇鱗鴻逺届&KR0205;頒面目之書盛¶
徳謙光朋緘過厚共惟某官學傳既濟文継東陽柏䑓¶
飛半豸之声蘭省應列星之象七閩持憲了無囹圄之¶
寃両地効官潜賛庙堂之畫方聖主重外䑓之&KR0009;以大¶
賢居将&KR0519;之&KR0096;洞曉利源錢已流扵地上深&KR0104;時事虜¶
其見於目中宣室興思蒼生望起某天資不敏吏事尤¶
踈䑓評𩔗韓愈之譊譊治考同陽城之下下罪甚多矣¶
<pb:KR4d0235_SBCK_023-6b>¶
　部刺史想必能見容行或使之賢大夫恐不得終事¶
　　　　荅陳緫幹損¶
　稽山逰宦屢修同舎之&KR0172;番水得書如見故人之面礼¶
　過於厚緘来以朋某官氣禀劔津名蜚槐市然膏油而¶
　讀紙上語耴科第如摘頷底髭弟兄可謂徳星丗家不¶
　忝忠粛昔宣威扵吏𨼆今賛畫於緫司績效有聞冨貴¶
　将逼某誤膺宸命濫把郡麾託末契於年家借餘光扵¶
　幕府頋兾北群空之馬𦤺千里以奚难同江東日暮之¶
　雲對一樽而未遂¶
　　　　荅賀樞&KR0097;¶
　伏審光膺帝制荣陟元樞播告之&KR0004;迩遐胥&KR0159;共惟樞¶
<pb:KR4d0235_SBCK_023-7a>¶
宻叅政白首一節赤心四朝爵齒徳俱為可尊直剛人¶
得其所飬昔焉勇退無愧鑑湖之髙今也来帰不異蟠¶
谿之起頋用舎行蔵之際實安危治乱之機大臣以道¶
事君春秋責俻賢者不出則已必有可&KR0026;&KR0133;如魏鄭公¶
展盡底藴咸望謝安石大慰蒼生茲輿議𫠦期扵公非¶
十朋敢&KR0059;其祝¶
　　　荅趙通判¶
一麾出守至仁仰戴於尭天同官為僚可爱欣逢於趙¶
日礼過扵厚緘来以朋某官巍折桂枝荣䏈玉葉振振¶
周家之公子惓惓漢室之忠臣為善最樂而得扵家傳¶
稽古入官而非以政學姑屈神明之胃暫淹州縣之劳¶
<pb:KR4d0235_SBCK_023-7b>¶
番君得江湖心甞令兹邑龐統展騏𩦸足来監此州行¶
起宗英入扶王室某誤㤙得郡亡術治民閱三月而政¶
未成思九賢而夢不見喜可知也幸王事之𫉬聮争先¶
覩之與&KR0022;人而共快¶
　　　荅樂清&KR0096;縣求司法¶
乎寛守法雅聞三語之賢愷悌攝官優布一同之政礼¶
過於厚緘来以朋某官天賦吏材家傳政學于公世有¶
隠徳釋之獄無寃民考巳及扵書三人咸思扵借一蕞¶
爾樂成之小邑乆㢤令尹之乏人貪有至扵賊民懦或¶
聞扵畏吏口南金而守明府有𩔗真源律大法而礼人¶
情兹逢卓茂&KR0098;頼循良之治来綏凋瘵之民覩必争先¶
<pb:KR4d0235_SBCK_023-8a>¶
聞猶失喜某逺㳺江左承乏楚東幸父母之&KR0022;得神明¶
之吏故鄊雖逺未聞言偃之絃&KR0084;歸興巳濃及見河陽¶
之桃李¶
　　　荅荆南李太尉¶
適夔子之&KR0022;方将問政識荆州之面何待封侯某官裔¶
出隴西群空兾北禀漢将無双之氣懐周臣不二之心¶
邁方畧扵孫呉爲囯家之英衞受知於上屢持大将之¶
&KR0096;開府于荆益重長城之&KR0009;虜不敢動時方頼公某之¶
任逺&KR0022;假𡍼重鎮&KR0026;尺書之面目喜其可知聞萬福之¶
威名見已大晚¶
　　　荅帰州周守¶
<pb:KR4d0235_SBCK_023-8b>¶
声迹相聞同䖏浙江之左封疆非逺並逰巴蜀之東緘¶
来以朋礼過扵厚某官詩書奕世簮紱傳家挺秀氣扵¶
三衢馳英声扵列郡展騏𩦸足甞佐苗人之&KR0022;分銅虎¶
符遥臨楚子之邑化已形扵千里治未及扵期年更不¶
俟終召其非晚某俻貟番水易任夔門将假道以&KR0026;風¶
且登堂而問政面目之書巳見喜得其人唇齒之&KR0022;是¶
依言帰于好¶
　　　荅周運使¶
行或使之难方&KR0084;扵蜀道喜可知也夢已見扵周公詞¶
&KR0026;三峽之流書覩千里之面礼過扵厚緘来以朋某官¶
&KR0078;籙傳芳坤維挺秀文非少而且重厚藝雖多而不吝¶
<pb:KR4d0235_SBCK_023-9a>¶
驕才學俱髙子雲相如之(徒)也名徳兼著君平仲元其¶
人歟藹蜀郡之鄉評最普&KR0268;之治績方聖主啚中興之¶
業以大賢居將&KR0519;之&KR0096;弭使節扵一川揚仁風扵列郡¶
以身化下小&KR0259;轡之范滂用義理財鄙流錢之劉晏矧¶
輿議之素属豈計臺之乆淹更不待終召其非晚某俻¶
員番水易任夔門將入境以&KR0026;風且登堂而問政叱王¶
尊之馭險不惮扵登天依&KR0330;皐之賢易端同扵履地¶
　　　荅查運使¶
三峡倒流难敢辭扵蜀道一麾出守芘端頼於蘇天荷¶
友義之素敦媿朋緘之誤及禮過於厚情何以堪某官¶
先朝名家今代人傑然膏油而讀&KR0083;上語取科第如摘¶
<pb:KR4d0235_SBCK_023-9b>¶
頷底髭學兼通於古今才两俻於文武明目張膽陳治¶
亂於天子之前論將談兵賛籌畫於元戎之幕輟握蘭¶
之髙選膺將&KR0519;之重&KR0096;弭使節於一川&KR0045;仁風於列郡¶
飛芻輓粟姑心計之暫劳簮筆荷嚢諒超迁其非乆某¶
俻員番水易任夔門首蒙千里之書喜見故人之面叱¶
王尊之馭移孝子爲忠臣依韋皐之賢視青天如平地¶
　　　荅呉叅政¶
一麾出守蕃宣濫䖏於上㳺同官爲僚謀議&KR0098;資於先¶
逹禮過於厚緘来以朋某官場屋舊人江湖名士身荐¶
歴於中外學兼通於古今登科五十年親見先朝之盛¶
摶風九萬里上至列星之𨇠凢後来待荷簮筆之流皆¶
<pb:KR4d0235_SBCK_023-10a>¶
前日含香握蘭之選孰謂諸候之賔客乃屈四朝之老¶
成更豈待終召其非晚某自番君之國易夔子之&KR0022;乆¶
違数仍之門墻忽見天書之面目以幕府而待杜老豈¶
同𫿞劍南避正堂而舎盖公願效曺相國易䕫子之&KR0022;¶
　　　荅施州甄守(援)¶
三峡倒流方嘆川塗之險一麾出守&KR0205;蒙牋翰之修徳¶
厚而謙㳟過於禮某官中山華胄西蜀良家才兼文武¶
之全性禀忠義之實矯命制難陳湯有得於行&KR0096;&KR0300;筆¶
立功班超宜侯於定逺既龍韜豹畧之屢試姑皂盖朱¶
幡之暫乗控巴地之上㳺守清江之名郡化巳形於千¶
里威且震於四夷更靡待終召其非晚¶
<pb:KR4d0235_SBCK_023-10b>¶
　　　荅周運使¶
老向巴人方起杜陵之嘆憂銷王粲幸依劉表之賢使¶
已近於光華禮將勤於吐握某官道師孔孟才配卿雲¶
金門玉堂謂踐&KR0045;之已乆木牛流馬奚飛輓之尚淹詔¶
將下於蜀天公其帰於魏闕某敬拜宸命行趋計臺媿¶
謝牘之未修辱賀緘之先及同西州之士&KR0133;承教於鄉¶
先生與列郡之民咸託芘於部刺史¶
　　　荅茶運使¶
渭北江東起日暮春天之嘆烏蛮鳥道同孤城絶塞之¶
逰行或使之喜可知也某官雁塔前軰麟臺故人既臭¶
味之素同亦行蔵之不異愛君憂囯抗章如出於一心¶
<pb:KR4d0235_SBCK_023-11a>¶
持節分符逰宦相&KR0025;於萬里某敬拜宸命將趍計臺媿¶
謝牘之未修辱賀緘之未及傾盖如故乆論程孔之交¶
呼酒&KR0134;君行講韓張之好¶
　　　荅潼川運使何舎人¶
番水期年治亡善状夔門萬里地&KR0060;巨藩揣庸繆以何¶
堪恃髙明而自尉某官學本自得才尤不群道造子思¶
之誠氣飬孟軻之浩傑立角出於永嘉多士之地難進¶
易退於&KR0096;臣用事之秋翕然稱郷先生卓爾為天下士¶
分符持憲不辭蜀道之難憂國愛民寕羡錦城之樂¶
某叨預梓里稔聞月評仰齒徳爵之俱尊喜風馬牛之¶
相及叱西州之馭移孝子而為忠臣依&KR0330;皐之賢視青¶
<pb:KR4d0235_SBCK_023-11b>¶
天其如平地¶
　　　荅前四川茶馬續修撰(觱)¶
國逰夔子稔聞舜友之風地過荆州未識韓侯之靣目¶
仰瞻於数仭&KR0205;下拜於雙緘某官虞庠舊人晋國竒士¶
仕途歴三十年之乆鵬程&KR0366;九萬里之髙牧民如牧羊¶
為治素同於卜式問人不問馬存心無媿於宣尼坎則¶
止而流則乗仕不喜而已不愠求田問舎孰云不高結¶
綬弹冠亦何足慕優㳺里巷頥飬年齡然朝庭方思老¶
成况天下咸仰齒徳宣室未前賈&KR0105;蒲輪必起枚生某¶
渉世最踈蒙恩誤&KR0009;方&KR0026;風而入境思問政以升堂庭¶
過伯魚&KR0060;效陳亢之喜書傳雙鲤益嘆玉川之賢¶
<pb:KR4d0235_SBCK_023-12a>¶
　　　荅沈待制調¶
屢上詞章誤得股肱之郡未修竿牘&KR0205;&KR0026;靣目之書緘¶
来以朋禮過於厚某官望𨺚苕霅世耀貂蝉八詠逸才¶
真𨼆侯之華胄一門盛事實故相之難兄甞分浙右之¶
符尤著閩南之績奉真祠之巳乆奚&KR0025;橐之尚淹行起¶
老成以尉中外某閫分絶塞地易近藩將入境以&KR0026;風¶
且登堂而問政帰自䕫子國幸風波之巳逃逰于鄭公¶
鄉庶罪戾之可免¶
　　　荅劉大諌¶
屢上祠章誤得股肱之郡未修竿牘遂&KR0026;面目之書緘¶
来以朋禮失之過某官學貫今古心潜聖賢樂道㡬於¶
<pb:KR4d0235_SBCK_023-12b>¶
屢空飬氣本無以直然青黎燭讀異書於蓬萊詠白蘋¶
詩起清風於苕霅當龍飛乾道之始正鳯鳴朝陽之秋¶
官居諌垣色正朝路&KR0091;尭舜者無非孟子誰與王言指¶
㳟𩔰者豈無京房孰若公勇(直)道而去令名益高争無¶
媿於七人貴奚煩於五馬然&KR0391;倉存而魯侯不遇旣承¶
璀去則李絳必来益輸畎畆之忠徃賛岩廊之治某叨¶
與同舎素蒙異知迹雖隔扵江湖心不忘於舘閣¶
　　　荅凌尚書¶
兩朝重望一代儒宗擢第若摘頷髭巍中甲科之選理¶
身如梳旦髪了無纎垢之汙時可用而則行道無入而¶
不得入則懋立朝之節出則騰治郡之聲退之以薦賢¶
<pb:KR4d0235_SBCK_023-13a>¶
為心天官惟&KR0098;行儉有知人之鑑吏選尤精方聴履而¶
上星辰&KR0205;衘盃而樂賢聖乆淹家食想&KR0965;宸𠂻佇繇八¶
座之尊拱拜三公之貴其頃以晚進叨居下僚逖矣門¶
墻之違巍然山斗之仰¶
　　　與沈尚書¶
易郡而東誤得股肱之重去天非逺喜瞻喉舌之尊行¶
逐登龍敢先致鯉某官書讀萬卷名登兩科&KR0018;賈生通¶
逹囯体之才有韓子㴠泳聖涯之學言無發而不中最¶
髙北闕之書治𫠦至而有聲尤振西州之譽上意毎注¶
於安危之際公色不変於榮悴之交人才甚難今日有¶
㡬况當宁方興衰而撥亂豈重臣可置散以投閑諒興¶
<pb:KR4d0235_SBCK_023-13b>¶
宣室之思即起東山之卧某為學最淺受知實&KR0055;賢関¶
首與於陶鎔詞掖誤蒙於薦引去門墻其巳乆仰山斗¶
而不忘行由或使而身竄於夔喜亦可知而鄉逰扵鄭¶
事大夫之賢者&KR0060;效古人之居&KR0022;就有道而正焉庶幾¶
君子之好學¶
　　　荅姚子才¶
荐蒙肯顧寵示長牋豈惟嘆駢四儷六之精抑亦見聞¶
一知十之學方&KR0026;韓子送何堅歸道州之文端頼澹臺¶
助言偃為武城之治尚容再見以馭謝&KR0059;¶
　　　荅章教授¶
日邉得郡&KR0009;千里之股肱魚腹有書見五年之靣目禮¶
<pb:KR4d0235_SBCK_023-14a>¶
過於厚分非可堪某官挺秀相門蜚聲帝學文法漢而¶
尤古詩擬騷而更工衣冠盛唐室之䔥詩禮傳孔庭之¶
鯉滿門科第継元佑省闈之風異日功名嗣&KR0159;暦名臣¶
之頌學無入而不得辰何来之太遲窮年屹屹膏油業¶
已精於韓吏部諸公衮衮䑓省官豈冷於鄭廣文名譽¶
巳崇富貴將逼某燈共庠序年同逺巡懐高山流水之¶
音起日暮春天之嘆逺官夔子國幸巳脫於風波来逰¶
鄭公鄉庶可逃於罪戾¶
　　　荅泉州交代周叅政¶
千里分符叨継重臣之後雙緘拜賜輙為盛徳之先覩¶
鳯有期續貂為媿共惟某官學術荀盃人才卨夔昔遇¶
<pb:KR4d0235_SBCK_023-14b>¶
上皇&KR0717;風采於臺諫晚事聖主賛謀謨於廟堂乆均逸¶
於巨藩暫飬高於琳宇如昔者大老之二兼天下逹尊¶
之三盍歸乎来爰立作相某不學亡術見賢思齊将入¶
境以&KR0026;風&KR0133;登堂而問政&KR0060;比曺相一遵䔥何之規真¶
見周公不比宣尼之夣¶
　　　與福州王叅政¶
五載三州方幸&KR0300;閑而置散一麾千里又叨宣化而承¶
流顧大邦雖非小子所堪然便道有見先生之喜共惟¶
某官性天小卓材地閎&KR0055;道扶孔孟而襲其傳文追楊¶
馬而爲之配変儒風於両學最治績於四川榮長諌垣¶
所陳無非大事巍參政柄有告必以嘉猷方蹇蹇以立¶
<pb:KR4d0235_SBCK_023-15a>¶
朝遂營營而去國四海咸兾其復起七閩豈得而獨&KR0059;¶
盍帰何来如古者之二大老無出其右兼天下之三逹¶
尊&KR0133;趣曺装即膺漢詔某門䦨下士學校諸生蚤親模¶
範之工遂玷簮紳之寵兹濫膺於𠟵郡幸宻𨽻於崇戯¶
欲問為&KR0022;&KR0060;自比於顔子願言承教終不叛於韓公¶
　　　荅趙知宗¶
五年三郡方幸投閑十劄十行又叨共理逺辱朋緘之¶
及仰欽謙徳之光伏惟某官派出銀潢名髙玉牒術業¶
炎劉之歆向勲謀仙李之江河兼爵齒徳之尊有風雅¶
頌之好帝眷尤甚宗盟有光况惓惓忠臣不忘畎畆之¶
念俾振振君子咸陶麟趾之風佇&KR0026;昌魯之季孫行作¶
<pb:KR4d0235_SBCK_023-15b>¶
相周之衞武某昔在越絶𫉬知宗英屢陪觴詠之逰乆¶
闊咲談之樂不謂晚塗逰宦重遇平生故人將使泉南¶
復継蘭亭之盛不令坡老獨称安定之賢¶
　　　荅&KR0253;教授¶
不學亡術繆懐刺史之章同官為僚行詣廣文之舎禮¶
過於厚緘来以朋某官&KR0078;籙傳芳莆田挺秀&KR0055;究群&KR0052;¶
之㫖早聮千佛之名登科盖巳十八年讀書何止五千¶
卷眷此清源之郡雅為逰宦之鄉昔鳴子賤之琴今主¶
馬融之帳化同魯國諸生咸采於藻芹文振歐陽髙第¶
行登於龍虎官豈容冷詔將&KR0013;温某立朝甚愚為政&KR0057;¶
拙巳五年而三郡又千里而一麾將入境以&KR0026;風且升¶
<pb:KR4d0235_SBCK_023-16a>¶
堂而問道見尺書之靣巳得其人㳺半水之宫&KR0133;咨以¶
政¶
　　　荅興化陸教授¶
五年四郡誤懐假守之章千里尺書快覩同年之靣禮¶
過於厚緘来以朋某官秀挺三山風髙二陸才盖由於¶
天賦學况得於家傳&KR0366;風宜上於天池采藻尚淹於侯¶
泮眷兹莆水實為冠帯之鄉冝得宣公以昌仁&KR0105;之學¶
官豈容冷詔行&KR0013;温某符竹濫分寳鄰是頼方驅車而¶
假道&KR0133;問政以登堂誦十年尊酒之詩辰乎何速見千¶
佛明&KR0052;之士喜也可知¶
　　　荅任運使¶
<pb:KR4d0235_SBCK_023-16b>¶
五年三郡方幸&KR0300;閑一扎十行又叨共理首辱朋緘之¶
貺仰欽謙徳之光某官秀挺三山名髙千佛餙吏必以¶
儒術修身本乎誠明色正霜臺風采稔聞扵半豸位分¶
卿月禮樂咸資於一夔入則居清要之官出則為光華¶
之使著治績於数路藹&KR0172;聲於七閩姑為轉餉之䔥耻¶
作流錢之晏苟非仁義固未甞陳於王前其在朝廷又¶
孰敢於諸任齒使軺暫屈召節䁀来某渉世最踈辱知¶
素厚千里誤分於符竹二天仰頼於帡幪教化羙而風¶
俗夷小諸侯敢不自勉撫字勞而催科拙賢使者必&KR0014;¶
見容¶
　　　荅石察判(起宗)¶
<pb:KR4d0235_SBCK_023-17a>¶
巍中亞魁榮㱕故里大䇿聳傳於多士長牋寵及於陳¶
人事甚盛而𫉬&KR0026;喜欲言而不足某官家傳萬石譽擅¶
七閩志雅在於奪標射果聞於中目詳&KR0026;切直之對深¶
得茂明之宜雖䇿勲有䔥一曽次之或殊然公議以王¶
後盧前為未惬清泉𬗋㡌&KR0205;改&KR0026;於温陵緑水紅蓮聊¶
宦㳺於越絶佇自賔幕即登道山某幸兹分符叨與&KR0134;¶
駕果遂郊迎之語薄攄簮盍(之)誠式遄其㱕筞親之樂¶
孰加此不&KR0018;所學許國之忠其自今¶
　　　荅郭縣尉¶
榮擢巍第言旋故鄉荐蒙都&KR0016;之臨重拜雄文之貺老¶
𫉬&KR0026;於盛事喜實倍於常情某官經傮𫉬麟文冠薦鶚¶
<pb:KR4d0235_SBCK_023-17b>¶
蘭省復居於前列英聲益重於南州暫淹龍虎之羙名¶
姑作神仙之𨼆吏力盖由於稽古人咸貴於為儒託諸¶
空言科第既已慁子行其所學忠孝可以立身㣲聖賢¶
其誰與帰於禮樂必&KR0025;先進&KR0133;自今日以&KR0026;逺猷¶
　　　荅興化何知軍¶
地異楚齊海不分於南北國猶魯衞政&KR0060;比於弟兄况¶
為天子守土之臣宜講諸侯睦鄰之好禮過於厚緘来¶
以朋某官挺生相門妙有家學早蜚聲於槐市果巍第¶
於風宸惓惓懐憂囯之誠耿耿抱&KR0858;邪之憤官清而要¶
榮躋列宿之𨇠氣直以剛力請上方之劍乃反落御史¶
之膽恨不断侫臣之頭始知學校之有人孰謂書生之¶
<pb:KR4d0235_SBCK_023-18a>¶
不武上嘉蹇諤卒行其言天賞精忠遂魁其子風采&KR0717;¶
於天下名節立於筆端盍帰(玉)筍之班姑養琳宫之浩¶
符分千里方歌来莫之廉詔下九重行作去思之武某¶
聮名㕍塔共事賢関既臭味之素同又封疆之不逺相¶
為唇齒之國義莫重焉敬&KR0026;面目之書喜可知也¶
　　　賀張尚書¶
伏審力辭&KR0025;橐榮奉真祠縉紳髙勇决之風當宁惜老¶
成之去不&KR0018;所學於夫子無媿陸宣公&KR0014;全大節還故¶
鄉真同趙清獻某受知最厚賛喜&KR0057;深方當危疑之秋¶
倍為明哲之賀日探車&KR0016;即登門墻¶
　　　賀陳右相¶
<pb:KR4d0235_SBCK_023-18b>¶
廷渙大號相登真儒讙呼萬方&KR0717;動列辟某官氣大以¶
直學明而誠入則正色於朝廷出則乃心於王室行蔵¶
合聖人之用舎進退為天下之重䡖不肯枉尺而直尋¶
惟務獻可而替否章屢上而求去甚力睠愈𨺚而挽留¶
益堅可謂大臣巳乆慰蒼生之望爰立作相冝盡行平¶
日之言績坐底於咸熈喜真成於不𥧌¶
　　　賀汪尚書(應辰)¶
光膺帝制榮緫天官讀侍金華班髙玉筍共惟&KR0159;慰其¶
官書讀萬卷心醉六經養孟軻之直剛得仲尼之忠恕¶
入則居獻納論思之地出則揔方伯連師之&KR0096;徳名重¶
於華夷治行最於閩蜀學以傳道真冝為萬乗之師才¶
<pb:KR4d0235_SBCK_023-19a>¶
可佐王奚止居六官之長孰䏻熈帝之載當今舎公其¶
誰兹與議之所期非某敢&KR0059;其祝¶
　　　賀陳左相(康伯)¶
誕敷明命榮陟首台用賢非以序遷簡帝實由人望某¶
官學傳聖絶心造道㣲徳寛大而䏻有容氣直剛而不¶
可奪入則以嘉猷而告君出則以斯道而覺民房元齡¶
心不啓&KR0096;斯䏻持於衆美䔥相國法若畫一固宜冠於¶
群臣况宰相以鍞撫四夷而丈夫當掃除天下今日之¶
事&KR0213;公其誰侵疆未帰人咸望於夫子不仁者逺功實¶
在於皐陶罔俾古人獨專其美¶
　　　賀虞右相(尹文)¶
<pb:KR4d0235_SBCK_023-19b>¶
廷渙大號朝登碩儒選衆得賢&KR0002;舜湯命相之日縉紳¶
相賀如文富宣麻之時讙呼萬方聳動列辟某官勇自¶
仁出忠由孝移鯁諤傳世南之風敬義禀坤爻之徳入¶
則以嘉猷而告后出則以斯道而覺民拯社稷於艱危¶
靜胡塵於談𥬇周瑜赤壁之外不見雋功謝安淝水以¶
還未聞相業公獨得於兼俻事非止於一書樞府岀而¶
全蜀安衮衣帰而敵國惧果膺爰立式慰爾瞻然大臣¶
以道事君而春秋責俻賢者&KR0133;以天下而自任勿謂吾¶
君之不&KR0014;魯國侵&KR0416;未帰責端在於夫子樂正為人好¶
善喜&KR0060;同於孟軻罔俾古人獨專其美¶
　　　與交代胡侍郎¶
<pb:KR4d0235_SBCK_023-20a>¶
執筆螭&KR0638;昔𩔖蒹葭之𠋣分符閩嶠今同穅秕之颺不¶
啚衰暮之孤蹤復有交承之雅契某官心傳絶學天賦¶
剛腸當姦邪誤國之秋奮忠&KR0105;敢言之勇朱雲請上方¶
劍欲断侫臣之頭賈生陳痛哭書&KR0133;繋单于之頸去國¶
盖一萬里&KR0300;荒踰二十年㑹上聖之嗣興起孤忠於乆¶
廢心惟憂囯屢推造𦞃之誠義不戴天力沮和戎之議¶
卒落落而難合竟栖栖而不容周宣方撥乱以興衰韓¶
子乃&KR0300;閑而置散銜盃里巷晦迹桑榆盍㱕乎来萬事¶
之問在伯始無出其右十里之難制一賢赤心素結於¶
睿知白首姑煩於卧治&KR0004;需漳浦之次&KR0205;易温陵之麾¶
佇竢&KR0468;中詎容&KR0024;外某輩行相絶官僚偶同聴詩書執¶
<pb:KR4d0235_SBCK_023-20b>¶
禮之言資直諒多聞之益左右共書於言動後先相継¶
以承宣誦十年尊酒之詩修尺素雙魚之敬来何太莫¶
冝趣曺相國之装政務惟新奚煩楚令尹之告¶
梅溪先生後集卷第二十三¶
