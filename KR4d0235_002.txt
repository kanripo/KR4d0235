# -*- mode: mandoku-view; -*-
#+TITLE: 梅溪先生廷試策奏議
#+DATE: 2015-09-11 12:36:35.289088
#+PROPERTY: ID KR4d0235
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 2
#+PROPERTY: FILE SB04n0325-002梅溪王先生文集廷試策奏議-卷第二.
<pb:KR4d0235_SBCK_002-1a>¶
梅溪先生奏議&KR0195;第二¶
　　輪對劄子三首¶
臣一介小臣不識忌諱不知朝廷事体爱君&KR0104;&KR0038;出扵¶
天性妄懐&KR0276;不恤緯之心&KR0060;聞道路匈匈咸謂虜情巨¶
測有南下牧馬巢穴汴都窺伺江准之意廟堂之上惟¶
幄之臣必有料敵制勝之䇿臣不可得而知然議者以¶
謂邉奏有警則群臣失色相顧傳聞稍息則恬然便以¶
為安且謂敵有内難𫝑必不来夫不恃我之有備而𦍒¶
敵之有難其謀&KR0038;之術亦踈且殆矣自建炎至今虜未¶
嘗不内相殘賊也然一酋斃一酋出其𫝑愈熾&KR0154;嘗為¶
中&KR0038;利㢤要在𫠦以自備者如何爾我有先俻敵雖强¶
<pb:KR4d0235_SBCK_002-1b>¶
而不足&KR0104;我苟無備敵雖有難𦍒之何益彼&KR0137;不以有¶
難爲畏乗我稍怠長驅而来其將何以禦之耶臣謂今¶
日禦戎之䇿莫急扵用人用人之要莫先乎人望盖知¶
人之術自古𫠦難蕭何不生孰人識韓信扵未知名之¶
日孟軻復出亦必取士扵&KR0038;人皆曰賢晉悼公以民譽¶
而用六卿遂成復覇之業東晉以人心而起謝安遂成¶
破敵之計　&KR0038;家寳元慶暦間西夏叛命仁宗以經¶
略安撫之任付之韓𤦺范仲淹二人雅有時望軍中有¶
一韓一范西賊破膽之謡兵不大用而元昊臣服皇祐¶
中用文彦愽冨弼爲相朝士相賀仁宗曰古之用人¶
&KR0137;以夣卜苟不知人當&KR0025;人望夢&KR0114;豈足慿耶元祐&KR0004;¶
<pb:KR4d0235_SBCK_002-2a>¶
相司馬光遼人夏人相戒曰中囯相司馬矣謹無生事¶
人望之&KR0014;服人如此今若内若外士夫軍民口無異辤¶
咸謂有天資忠義材兼文武可為將相者有長扵用兵¶
士卒楽為之用可為大帥者今乃&KR0300;閑置散無地自效¶
&KR0137;老扵藩郡以泯沒其材内為說邪之𫠦&KR0945;忌外為夷¶
狄之𫠦&KR0060;咲天下輿情憤悶抑欝臣&KR0133;陛下断然為社¶
稷計起而用之以&KR0025;人望可以作士氣可以慰人心可¶
以寝敵人之謀可以圖恢復之大計　陛下縦未大用¶
之亦冝付以江淮重任使自當一面為&KR0038;長城亦可無¶
西頋&KR0104;矣臣又聞范仲淹&KR0004;以言事得罪尤為&KR0535;相吕¶
夷簡𫠦𢙣斥逐扵外及西方用兵仁宗思用仲淹夷¶
<pb:KR4d0235_SBCK_002-2b>¶
簡薦之亦力仲淹果䏻成功夷簡不失為賢相　陛下當¶
以　仁宗之心為心大臣當以夷蕳之事為法相與任¶
用天下之賢才以為排難觧紛計天下𦍒甚社稷𦍒甚¶
其次有舊&KR0535;執侍&KR0025;及嘗言事之臣名莭素著者或守¶
逺藩㦯食祠禄或已休致㦯在謫籍並冝起廢置諸朝¶
列其声名風采亦足以聳動一時謀謨措畫必有大過¶
人者諸將有以驍勇善𢧐&KR0091;者悉冝列置分布扵荆㐮¶
江淮間以為𤓰牙藩屏用賈&KR0105;衆建諸矦而小其力之¶
法以駕馭之如是則異人輩出可以供任使矣猛虎在¶
山藜藿不採囯有人焉難當自消臣以為禦戎之䇿莫¶
大扵此¶
<pb:KR4d0235_SBCK_002-3a>¶
　　　右一¶
臣聞惟辟作福惟辟作威者盖人主&KR0259;&KR0096;之術得之於¶
此失之扵彼者又人主&KR0259;&KR0096;之弊臣請借唐以論唐自¶
髙宗中宗以来&KR0096;移房闥明皇親平内難懲孽后驕主¶
之禍挈大柄而掌握之可謂&KR0014;收之於此矣承平既乆¶
怠扵聴断内則移扵奸臣外則移於藩將是又失之扵¶
彼也肅宗𠕅造王室代宗平&KR0333;守文而&KR0096;稍㱕朝廷亦¶
可謂䏻收之扵此矣然君臣苟安𤓰分土壌以授叛將¶
継以徳宗之姑息自是而後&KR0096;㱕藩鎮矣是又失之於¶
彼也憲宗剛明果断削平僣叛而&KR0096;復㱕朝廷可謂䏻¶
收之扵此矣晚莭任用非人禍生𫠦忽自是而後&KR0096;帰¶
<pb:KR4d0235_SBCK_002-3b>¶
閹寺矣是又失之於彼也　陛下比懲大臣之盗&KR0096;收¶
還威福之柄朝廷清明皆謂　陛下為不丗出之英主¶
邇者衆口籍藉謂&KR0096;雖帰於　陛下政復出於多門是¶
一秦檜死百秦生也其間㝡甚者如三衙管軍軰與北¶
司深文固結盗　陛下之大&KR0096;養成䟦扈之𫝑不可¶
制遏昔漢之禍起於恭𩔰王氏之相為終始唐之禍起¶
扵北軍藩鎮之相為表裏今禍胎於内而&KR0333;形於外臣¶
&KR0060;為　陛下&KR0104;之夫&KR0096;之犬者莫如名器與財與兵今¶
以管軍而位居三公是盗名噐之極矣古之時無有也¶
祖宗之時無有也又天下之利源財路皆人其門掊克¶
聚歛不知紀極&KR0038;用日蹙而私室愈冨三家擅魯田氏¶
<pb:KR4d0235_SBCK_002-4a>¶
擅齊殆不過此且身捴禁旅乆而不代隂結諸將以為¶
之黨深忌元功𪧐將之功名者不容其進自恃兵柄在¶
手有䡖視朝&KR0733;心夫樞&KR0097;者號本兵之地號令節制天¶
下之諸將者也今殿&KR0733;立班管軍傲然居前樞宻甘心¶
其後而不自以為恥事𫝑倒置如此不奉行其意㫖者¶
㡬希其䏻莭制號令之耶又其子弟親戚咸盗清要之¶
職䑓諌有論列之者朝&KR0733;必委曲庇護俾其言卒不得¶
行昔唐大將管崇嗣背&KR0692;語咲李勉劾其不恭肅宗謂¶
吾有勉乃知朝&KR0733;之尊李祐有入蔡縛吴元濟之功違¶
詔進馬温造正衙抨劾祐自謂膽落於温御史今䑓諌¶
言及侍&KR0025;大臣随即罷斥而風憲獨不行於管軍之門¶
<pb:KR4d0235_SBCK_002-4b>¶
其何以為&KR0038;耶不獨此也至若清資横加於噲伍髙爵¶
濫及扵醫門諸軍置承受福威自恣甚於唐之監軍皇¶
城置邏卒旁午察事甚於周之監謗内外將帥剥下賂¶
上結怨於三軍道路之間捕人為卒結扵怨百姓皆非¶
治丗事也　陛下自捴&KR0259;以来聖政不可勝紀如前日¶
竄逐&KR2069;閹天下尤服陛下之英断惟此&KR0190;事臣𫠦謂¶
得於此而失於彼者可不深懲而痛革之耶臣願　陛下¶
慨然彂憤断自宸𠂻杜邪枉之門塞僥倖之路鍳漢¶
唐之禍而斥近習懲齊魯之患而抑强臣不惟尊嚴¶
朝廷亦𫠦以保全此𩔖不然臣恐大阿倒持日甚一¶
日天下之&KR0104;不特在夷狄而巳此臣𫠦以不避斧龯之¶
<pb:KR4d0235_SBCK_002-5a>¶
誅為陛下痛&KR0152;流涕言之也¶
　　　右二¶
臣聞民為&KR0022;本本固&KR0022;寍自古人君未甞不以得民心¶
固&KR0022;本為急而尤欲撫綏固結之於動揺疑貳之時我¶
&KR0038;家有天下二百年矣中遭厄運而宗社復興者良繇¶
四海民心戴宋惟舊陛下即位于今三紀深仁厚澤¶
尤著在天下之心然邇年以来監司守令多不得人為¶
&KR0038;歛怨民心稍離一曰不宣詔條二曰不䘏刑獄三曰¶
不先撫字何謂不宣詔條臣伏覩比年寛䘏之詔屡下¶
然而實恵未孚于民皆繇州縣不䏻奉行之敝昔人謂¶
徒掛墻壁今則&KR0004;未甞掛凡遇詔下事有便扵民而不¶
<pb:KR4d0235_SBCK_002-5b>¶
便於吏者或宣畢而遂匿或略掛而&KR0205;收故上雖有良¶
法羙意下不得而知者多矣况欲&KR0013;其澤耶何謂不䘏¶
刑獄臣伏覩　陛下慎刑䘏獄之意雖堯舜成湯亡以¶
加然措刑之效未逮扵古者盖由師帥之任鮮或循良¶
昧者以胥吏為耳目怠者以胥吏為精神貪者以胥吏¶
為鷹犬案牘滿前漫不加省獄情出入動由此曺故富¶
民納賂以買直貧者不䏻自伸强者刼持以求勝弱者¶
不&KR0014;自免𫠦望以直其寃者監司也今監司按部動以¶
胥吏数十自随𫠦至州縣唯務誅求苟滿其欲則獄事¶
一切不問而望其有𫠦平反可乎何謂不先撫字&KR0038;家¶
張官置吏本以為民要當以撫字為先催科次之昔之¶
<pb:KR4d0235_SBCK_002-6a>¶
循吏勞心撫字而民皆樂輸不待催科而常賦自登夫¶
催科自有常法豈在先期而取辦官以未及期為辦事¶
民當未及期而&KR0013;虐故常賦未入扵官府而横費已帰¶
扵蠧吏矣悍吏持尺牒走鄊閭噭呼&KR0549;突雞犬不寜而¶
欲民安其業可乎臣又聞邇者邉奏稍警𫠦在以防秋¶
為名拘集舟船團結保伍措置無術州縣騷然至有鬻¶
田宅以充糧草之賦殺耕牛以供䈥角之輸斬山林以¶
為兵器撤室廬以营寨柵吏縁為奸民情大擾苟不有¶
以安恤之切恐民迯其上散為盗賊矣况今夷狄外侮¶
&KR0038;威不振人心揺動正冝撫綏固結時也臣願　陛下¶
推溥愽之仁下惻怛之詔勤䘏民隠動之以誠官吏有¶
<pb:KR4d0235_SBCK_002-6b>¶
害民者必罰無赦仍命宰相慎擇諸道監司以&KR0009;休戚¶
以宣明詔條慎恤刑獄撫字黎元為先務如是則四方¶
萬姓罔不感泣人心既恱寧患天意之不我𦔳耶臣以¶
謂固本以寧&KR0022;者莫大乎此¶
　　　右三¶
　　上殿劄子三首(壬午十月)¶
臣聞舜受堯之天下序　者羙之曰重華恊于帝武王¶
継文王而有天下記禮者羙之曰善継人之志善述人¶
之事&KR0003;者謂堯之𫠦為如是而舜亦如是故謂之恊帝¶
文王之𫠦為如是而武王亦如是故謂之継述臣甞考¶
其行事乃不然尭之時有八元八凱者天下謂之才子¶
<pb:KR4d0235_SBCK_002-7a>¶
尭不䏻用至舜乃舉而用之號十六相有共工驩兠伯¶
鯀三苗者天下謂之四㐫並在尭朝尭不䏻去至舜乃¶
流放竄殛之而天下咸服文王在啇之末三分天下有¶
其二而終身執臣禮以事紂至武王嗣位之&KR0004;乃㑹八¶
百諸侯興仁義之師以伐之天下遂一綂于周舜之𫠦¶
以恊堯武王之𫠦以継文者如斯而已矣&KR0154;甞&KR0378;其行¶
事之迹㢤此堯𫠦以得知人之名而武王為達孝也與¶
恭惟　太上皇帝至仁至聖内不謀之宫　外不謀之¶
卿士断自宸𠂻以天下大器付之　陛下丗皆以堯舜¶
擬之臣獨謂堯舜之遜固羙矣然出扵耄期倦勤豈若¶
太上皇春秋猶盛而遽為是曠丗絶無之舉㢤真可謂¶
<pb:KR4d0235_SBCK_002-7b>¶
賢於堯舜逺矣　陛下思𫠦以仰副太上皇之付託¶
者當如何今社稷之大安危生民之大休戚人才之大¶
進退朝廷之大刑賞非有𫠦矯拂更張則無以慰天下¶
之望必矯拂而更張之則必有以不改父之臣與父之¶
政之&KR0003;而惑聖聴者　陛下於此有若難䖏者焉臣謂¶
太上皇之與　陛下可謂父堯而子舜矣以聖継聖推¶
誠無間豈區區形迹之𫠦可拘臣下常情之所䏻測哉¶
太上皇既以不疑而待　陛下陛下亦冝以不疑而報¶
太上皇三紀聖政可遵而行之者非一也至若因時救¶
弊有𫠦矯拂有𫠦更張冝若舜之𫠦以恊堯武王之𫠦¶
以継文者断然行之以彰　太上皇知子之明以盡¶
<pb:KR4d0235_SBCK_002-8a>¶
陛下継述之道毋若魯陪臣孟荘子之孝而已則社稷¶
幸甚天下𦍒甚¶
　　　右一¶
臣聞&KR0038;猶身也强&KR0038;與身者氣也醫者&KR0026;身之氣而知¶
其人之夀夭識者&KR0026;&KR0038;之氣而知其丗之興衰自古帝¶
王圖囘天下雖謀以智辦之以才必以氣為之主然¶
後大業乃濟劉項之争雄也項自謂力㧞山氣盖丗非¶
也要之項之失天下也盖以力而劉之得天下也盖以¶
氣夫百𢧐百勝一不勝而自謂天亡者氣何在㢤娄𢧐¶
婁敗而不為之屈卒之易敗為勝轉弱為强者氣也蜀¶
先主英姿大度有髙帝凨兵雖娄挫而終不為曺操屈¶
<pb:KR4d0235_SBCK_002-8b>¶
吴孫&KR0096;聞周瑜之言㧞刁斫案遂成赤壁之雋功吴蜀¶
之𫝑非魏敵也然而䏻覇有一方𪔂足而立者氣使之¶
然也臣来自草茅得之道路謂廟堂之上謀議之臣和¶
守𢧐之議閧然未决兹理固洞然易曉議者何不思之¶
耶臣謂養今日之氣莫如守伸今日之氣莫如𢧐挫今¶
日之氣莫如和今我兵寡力弱&KR0038;威未振固未䏻與之¶
决雌雄於一𢧐以伸天下之氣也正須養之使壮俟時¶
而動冝於荆㐮江淮要害之地如人身之可以禦風寒¶
者&KR0190;䖏命大將屯重兵以固守之縱未䏻得志扵中原¶
亦足以㩀長江之險都帝王之宅保吴蜀萬里之故&KR0416;¶
何故屈已買　蹈前日之覆轍耶大抵天下之𫝑强弱¶
<pb:KR4d0235_SBCK_002-9a>¶
　均而和則彼此受其利晋與諸戎和我與契丹和是也¶
　强弱不均而和則强者得其利弱者&KR0013;其害六&KR0038;與秦¶
　和契丹與女真和是也虜以和議譎契丹而㓕契丹矣¶
　又以和議譎中&KR0038;而困中&KR0038;矣耿南仲主和議而致靖¶
　康之禍秦檜主和議而弱&KR0038;家之𫝑太上皇知虜之¶
　無厭而和之不可保也去&KR0010;下親征之詔而天下二十¶
　年湮&KR0625;之氣亦少舒矣雖淮上之師不利而虜之&KR0013;毒¶
　亦甚矣　陛下應天受禅天下罔不&KR0172;欣鼓舞咸謂真¶
　主既出恢復指日可期也　陛下冝親御鞍馬如漢文¶
　帝慨然發憤如唐憲宗撫巡六師以作將士之氣以圖¶
　進&KR0145;之計况　陛下之聖徳可以動天　陛下之莭儉¶
<pb:KR4d0235_SBCK_002-9b>¶
可以豊財　陛下之英武可以定&KR0333;江淮有重臣以爲¶
長城川陜有良將以爲𤓰牙亦何患事之不濟耶不然¶
冝因天設之險以爲城池與民守之可也苟㦯復用和¶
議則軍民觧體雖苟一時之安而氣已爲之索矣百萬¶
之&KR0010;幣固有𫠦不惜也至尊之名分其可自貶損扵嗣¶
登大寳之&KR0004;乎諸將用命血𢧐新復数路其可復&KR0162;而¶
與之乎西北之民襁&KR0018;来㱕者不知其㡬又可復委之¶
虎狼而使之甘心乎况講和之復舉天下惟虜之命是¶
聴無厭之求難塞之請當不止此　陛下將何以應之¶
乎臣謂今日之計𢧐固未可輕和决不可議守以養氣¶
俟時而伸乗機而&KR0300;而巳¶
<pb:KR4d0235_SBCK_002-10a>¶
　　　右二¶
臣聞人主之職莫大於論相尤冝遴選扵嗣位之&KR0004;論¶
相得人則可以相與大有為遴選於嗣位之&KR0004;斯可以¶
慰天下惟新之望昔舜之受命也選於衆而首舉皐陶¶
湯之革命也選於衆而首舉伊尹髙宗中興也首求諸¶
野而爰立傅&KR0003;成王訪洛也首以師保而並䖏周召漢¶
髙祖首相蕭何而成創業之功唐太宗首相房杜而致¶
貞&KR0026;之治明皇首相姚崇憲宗首相杜黄裳武宗首相¶
李徳&KR0073;我　太祖之有天下也宰相雖因周舊其自圖¶
任也則首用趙普仁宗即位之始則相王曽又以李¶
迪張知白魯宗道為宰執皆正人也　英宗因舊相韓¶
<pb:KR4d0235_SBCK_002-10b>¶
𤦺曽公亮而委任之又起冨弼為元樞用歐陽&KR0113;為叅¶
政治平之治㝡號得人　神宗又因治平宰相而委任¶
之及韓𤦺既去則代以冨弼元祐乗簾之際首用司馬¶
光又起文彦博於已老平章軍&KR0038;重事又相吕公著又¶
並相吕大防范純仁元祐人才於兹為盛歴代帝王與¶
我祖宗任用大臣皆極一時之選又皆遴擇於新政之¶
&KR0004;足以厭伏天下人心君臣相與有為各成一代之勲¶
業人主之職其有大於此乎共惟　太上皇授　陛下¶
以大寳位又以一相遺之虚右揆以待　陛下自擇天¶
下莫不拭目以&KR0026;此舉臣&KR0133;　陛下擇諸内外千官百¶
辟之中孰有清徳雅望&KR0018;王佐才者孰有兼資文武可¶
<pb:KR4d0235_SBCK_002-11a>¶
以救時活囯者必諸大夫囯人皆曰賢天下蒼生望其¶
起者然後用之可也苟惟不然寕虚位以俟之不可使¶
庸人鄙夫僥倖而得以失天下之望非特此也人主之¶
聀雖在於論相至若侍&KR0025;䑓諌亦不可不親自識擢宰¶
相得人則内可以尊安宗社外可以鎮服四夷又得賢¶
侍&KR0025;以論思献納真諌官以拾遺補過才御史以糾肅¶
官邪如是則内之百執事外之監司郡縣皆可以得人¶
陛下端拱一堂之上群天下人才如意而任使之内修¶
外攘中興之功不日可兾矣¶
　　　右三¶
　　應　詔陳弊事¶
<pb:KR4d0235_SBCK_002-11b>¶
厥今天下之敝安在哉在乎中外小大之臣各居其官¶
而不知其聀也居其官食其禄因循苟且曠聀不修&KR0082;¶
望敝事之革治道之興可乎臣請言其大者夫進退百¶
官者大臣之聀也献納論思者侍&KR0025;之職也爲天子之¶
耳目正朝廷之紀綱者臺諌之聀也内之卿監百執事¶
外之監司守令莫不各有其職焉比年以来爲大臣者¶
果&KR0014;盡進退百官之職乎臣見其進百官不見其退百¶
官也今日召某人赴行在明日除某人爲某官是固&KR0014;¶
進百官矣其所進者未必皆賢才率一二&KR0010;或半&KR0010;或¶
踰月𩔖皆迁之&KR0004;不問其職事之修與否也其或有罪¶
必待臺諌論列然後&KR0025;而出之或人主之意有所不恱¶
<pb:KR4d0235_SBCK_002-12a>¶
則諭之使去而大臣未嘗自退百官居進賢退不肖之¶
職而所進者未必皆賢其不肖者又不䏻自退之臣知¶
其故矣是巳欲收㤙而不敢任怨也先正王曽有言曰¶
恩欲歸巳怨使誰當為大臣而不敢退不肖寜不愧王¶
曽之言乎此大臣失職也為侍&KR0025;者又果䏻盡獻納論¶
思之職乎臣見其各司其局而未聞献納論思也熈寜¶
&KR0004;司馬光以論新法不&KR0025;力辭副樞之命　神宗曰樞¶
宻兵事也不當以他事辞光曰臣未受命猶侍&KR0025;也於¶
事無不可言者是則居侍&KR0025;者事皆可言是謂献納掌¶
内外制者不止於代言為　給事中者不止於封駁為¶
尚書侍郎者又不止於各董六官之属也今之居是官¶
<pb:KR4d0235_SBCK_002-12b>¶
以各司其局為了官事以献納論為越職寜不媿司馬¶
光之言乎此侍&KR0025;之失職也為䑓諌者又果䏻盡其𫠦¶
以為耳目正紀綱之職乎臣聞歐陽修有言曰天子曰¶
是諌官曰非立殿陛之前與天子争是非者諌官也又¶
聞&KR0171;軾之言曰言及乗輿則天子改容事関廊廟則宰¶
相待罪今之為䑓諌者果䏻争是非於殿陛之前如脩¶
之言否乎又果&KR0014;批人主逆鱗而使之改容如軾之言¶
否乎臣徃&KR0010;備貟舘職&KR0060;聞䑓諌有論事不行者而同¶
列不為之𦔳乃曰我自有躰又有緘黙不言者聞侍&KR0025;¶
百官言時事則怒而逐之䑓諌之職果如是乎　祖宗¶
時䑓諌論事或一章不&KR0025;至于十餘章而未嘗但巳言¶
<pb:KR4d0235_SBCK_002-13a>¶
茍不行則継之以去趙抃為御史言陳升之不當除樞¶
副凡十有六章於是乞郡而得䖍司馬光為諌臣論刺¶
義勇及乞降黜凡十有三章今之論事者或一再不&KR0025;¶
遂不敢復言寕不媿光抃䓁乎此䑓諌之失職也至若¶
内之卿監百執事外之監司守令其失職之敝有不勝¶
言者臣&KR0060;謂欲盡革今日之敝冝首&KR0457;大臣修進賢退¶
不肖之職内之侍&KR0025;卿監百執事孰為賢為才㧞其尤¶
者一二人而進用之孰為愚為不肖亦取其尤者一二¶
而人而斥退之外之監司郡守孰為賢才而&KR0091;職者㧞¶
其尤者一二人而進之於朝孰為愚不肖而為民害者¶
亦&KR0145;其尤之一二而寘之於罪詔下旬日之間必責大¶
<pb:KR4d0235_SBCK_002-13b>¶
臣以進賢退不肖而必欲其當如是則進一二人而中¶
外莫不&KR0134;退一二人而中外莫不惧是則大臣之職舉¶
矣扵是又&KR0457;侍&KR0025;冝修献納論思之職凡朝&KR0733;&KR0692;失知¶
無不言而不止於各司其局又&KR0457;為䑓諌者冝盡𫠦以¶
為耳目正紀綱之職拾遺&KR0024;過紏肅官邪凡有論列不¶
可但巳冝以　祖宗䑓諌為法而痛革前日緘黙不言¶
之敝雖然此特人臣之職也而人主有大職事陛下¶
不可以不知一曰任賢二曰納諌三曰賞罰臣聞詩人¶
羙宣王曰任賢使䏻周室中興焉任賢乃人主之職而¶
尤急於興衰撥&KR0333;之時　陛下迩日召元老正人&KR0137;寘¶
之政府&KR0137;寘之䑓諌或寘之侍&KR0025;天下翕然&KR0091;為治表¶
<pb:KR4d0235_SBCK_002-14a>¶
臣&KR0133;　陛下既来之則冝力留之既留之則冝推誠委¶
任之勿貴以繁文勿待以虚礼勿貳之以小人延之&KR0010;¶
月可以責治效矣又　陛下既以彊&KR0163;之事委之重臣¶
良將冝若憲宗之任裴度断然勿疑無惑乎紛紛之議¶
而事&KR0025;中制以失其機㑹臣&KR0060;聞張浚欲守淮而議者¶
欲其守江吴璘屯兵徳順而議者欲其退保夫守淮乃¶
所以守江也&KR0213;淮而守江則長江之險與虜共之矣江¶
其可守乎唐韋陟欲李光弼退保潼關光弼曰兩軍相¶
攻尺地必争今委五百里而守潼關賊得地𫝑益張矣¶
力破其&KR0003;而成𢧐功三路之地䧟沒乆矣今𦍒力𢧐而¶
復之乃欲無故而棄之可乎　陛下冝&KR0457;之曰閫外之¶
<pb:KR4d0235_SBCK_002-14b>¶
事將軍制之可進則進可退則退如是則事不中制而¶
機㑹不失矣臣聞傳&KR0003;告髙宗曰木&KR0025;繩則正后&KR0025;諌¶
則聖髙宗命之朝夕納誨而中興有啇聴諌乃人主之¶
職而尤急於興衰撥&KR0333;之時　陛下自即位以来雖擢¶
用正人以爲䑓諌然聴納之羙猶未彰聞臣&KR0060;聞近有¶
以酤榷之利而持使命於浙東西者諌官論列不聴¶
陛下又　親批聖語以諭之有識咸以爲疑易曰開&KR0038;¶
承家小人勿用　陛下嗣位之始何急於用言利之臣¶
又何以知此曺之名至於咈諌而用之乎又聞諌官有¶
以盡言而去職御史有以振職而出䑓此必姦臣有以¶
誤　陛下者不可不察陛下比嘗下&KR0457;求直言矣未¶
<pb:KR4d0235_SBCK_002-15a>¶
聞賞一敢言之臣以&KR0134;言者乃聞交結左右者得官迎¶
合時事者免觧賞諌如此其何以&KR0134;夫聴諌之道在乎¶
愽詢廣覧不可昵於偏聴而蔽其四達之聦明臣&KR0133;¶
陛下親君子逺小人推誠聴納養成聖徳則納誨者皆¶
𫝊&KR0003;而髙宗不獨聖矣臣嘗聞漢史賛宣帝曰綜核名¶
實信賞必罰明賞罰者乃人主之職尤急於興衰撥&KR0333;¶
之時臣&KR0060;見邇年以来有姑息之政無懲戒之罰去&KR0010;¶
逆亮之死盖　上皇聖徳𫠦感天假手其徒以誅之諸¶
將非唯無毫髪之功虜未退則逗留&KR0026;望已退則乗𫝑¶
虜椋既不干斧龯之誅而又受無名之賞有盗莭龯者¶
有為兩府者有為三公者傅呼道路取𥬇閭閻名器之¶
<pb:KR4d0235_SBCK_002-15b>¶
濫未有甚於今日又有爵位巳崇而遷猶未巳官曺已¶
冗而員又復増政&KR0137;出於多門命&KR0025;或於中降是皆為¶
新政之累不可不革也至若有罪者不誅而𢙣無以懲¶
又今日之大弊秦檜尃&KR0096;誤&KR0038;二十年而乃生極寵榮¶
死封王爵天下莫不切齒扼腕縦不剖棺戮尸其可不¶
行追貶之誅乎又前日閹寺有弄&KR0096;納賄紊&KR0333;朝綱者¶
大將有聚歛交結敗壊軍政者大臣有進不由正迷誤¶
&KR0038;家者䑓諌有朋奸罔上𢙣直醜正者&KR0137;依城社以自¶
安或盤根錯莭以自固或以去位而𦍒免典刑不正非¶
大舜𫠦以去四凶而服天下者臣聞太上皇即位之¶
&KR0004;任用賢相追貶元𢙣竄殛奸邪天下&KR0091;快𫠦以&KR0014;中¶
<pb:KR4d0235_SBCK_002-16a>¶
興我宋𦤺治三紀者由其䏻大明刑賞於躰元居正之¶
&KR0004;也　陛下冝&KR0108;乹剛之断法虞舜之明継述　太上¶
皇　故事先正首𢙣之罪而追貶之餘則次苐施行¶
如是則可以&KR0259;威福之&KR0096;而　陛下之職舉矣夫欲救¶
今日之敝非至誠任賢納諌大明賞罰以&KR0134;懲之雖啇¶
髙宗周宣王漢宣帝復出不可以致中興之治故臣&KR0133;¶
陛下先舉其職以率百僚如是則中外大小之職罔有¶
不舉而敝寕有不革者耶敝事既去内治既脩則夷狄¶
有不足攘　祖宗之境土指日可復矣¶
　　論左右史四事與起居郎胡銓同上¶
臣等誤&KR0170;親擢承乏左右史自供職以来檢討故事&KR0060;¶
<pb:KR4d0235_SBCK_002-16b>¶
見今之史職廢壊者非一其尤甚者有四焉一曰進史¶
不當二曰立非其地三曰前殿不立四曰奏不&KR0033;前何¶
謂進史不當臣聞唐楮遂良知起居注太宗問人君得¶
&KR0026;之否對曰史記善𢙣以為戒庻㡬人君不為非法不¶
聞帝王躬自&KR0026;史魏謩為起居舎人文宗遣中使取記¶
注欲&KR0026;之謩謂史官書事以為鍳戒陛下𫠦為善無¶
畏不書不善天下之人亦有以記之帝乃止遂良與謩¶
可謂能守官矣至　國朝梁周翰李宗諤為左右史乃¶
建言每月起居注&KR0133;先奏御付史館&KR0038;史書之曰進起¶
居注自周翰䓁始豈不媿唐二子㢤慶暦中歐陽脩為¶
起居注甞論其失曰自古人君皆不自閱史今譔述既¶
<pb:KR4d0235_SBCK_002-17a>¶
成必録本進呈則事有諱避史官雖欲書而不敢乞自¶
今起居注皆不進本仁宗&KR0025;之厥後佞臣執筆乃復進¶
史㳂襲不革遂至于今臣愚欲望陛下遵　仁宗之¶
訓革周翰之失自今起居注皆不進呈庻使人主不&KR0026;¶
史之羙不尃在扵李唐二君也何謂立非其地臣案唐¶
制每皇帝御殿則左右史夾香案而立善𢙣必書其後¶
許敬宗李義府動必懐姦惧為史官𫠦記遂廢左右侍¶
立之職凡謀議皆不預聞文宗復正&KR0026;故事每入閤命¶
左右史執筆立于螭頭之下由是宰相奏事得以備録¶
故開成之政詳於史書　&KR0038;朝故事天子坐朝則記注¶
臣立於御坐之後歐陽&KR0113;以謂起居者當視人君言色¶
<pb:KR4d0235_SBCK_002-17b>¶
舉動而書若立於後則無以盡見乃徙立扵御坐之前¶
至&KR0113;罷職乃復立於後今乃逺立於殿之東南隅言動¶
禾嘗或聞可謂立非其地有媿於&KR0113;多矣臣又聞元豊¶
三年&KR0113;起居注王存奏欲追正&KR0026;故事使左右史得尽¶
聞天子徳音儻以二府自有時政記即乞自餘臣僚登¶
對許記注侍立　神宗曰人君與臣下言必関政理所¶
言公公言之自非軍機何必秘宻盖人臣奏對或有頗¶
僻或肆䜛慝若史官書之則無所肆其奸矣大哉王言¶
然未及施行至今議者惜之今史徒有左右之名而不¶
知天子言動之實群臣奏對並以無所得聖語闗報職¶
記注者但不過録諸司供報公文而巳何名曰史耶臣¶
<pb:KR4d0235_SBCK_002-18a>¶
愚欲乞　陛下復歐陽&KR0113;侍立故事庻㡬言色舉動皆¶
得以書如宰執造𦞃之言自有時政記亦乞如王存所¶
請凢餘臣奏對許令侍立亦足伸　祖宗之志也何謂¶
前殿不立臣歴&KR0026;自古左右史未嘗不侍於天子之側¶
亦未嘗有前後殿之分唐制但云左右史分立於殿下¶
螭頭之側和墨濡翰皆就螭之抝䖏有命則臨陛俯听¶
對而書之不聞後殿立螭而前殿不立也又聞歐陽&KR0113;¶
奏請自今前後殿上殿臣僚退合少留殿門俟&KR0113;注出¶
面録聖語以此知　&KR0038;朝舊制前後殿皆侍立矣夫人¶
主言動不獨後殿有之而前殿無也宰執奏事百官進¶
對之言不獨後殿有之而前殿無也今獨後殿侍立而¶
<pb:KR4d0235_SBCK_002-18b>¶
前殿不與義安在耶夫後殿侍立雖非其地然猶立焉¶
亦愛礼存羊之意前殿不立是餼羊亦去而禮意俱亡¶
矣今左右史分日而立無言動之異臣愚欲乞於前後¶
殿皆分日侍立庻㡬一言一動皆得以書以備一朝之¶
典謨光千載之史冊非細事也何謂奏不直前臣聞唐¶
文宗謂魏謩曰事有不當毋嫌論奏謩對曰臣頃為諫¶
官故得有𫠦陳今則記言動不敢侵官帝曰兩省属皆¶
可論朝廷事而母辭也故　國朝左右史皆許直前奏¶
事雖以奏史事為名而朝廷事亦可議焉盖亦文宗命¶
魏謩之意也熈寜中&KR0113;起居注張琥奏曰近日縁例須¶
牒閤門然後上殿&KR0060;見樞宻都承㫖每於侍立䖏尚得¶
<pb:KR4d0235_SBCK_002-19a>¶
奏事起居注既得侍立或有敷奏乞便面陳詔&KR0025;之臣¶
等自領職之後&KR0004;欲直前奏事閤門以臣不預牒却之¶
臣又嘗預牒之矣又謂今日無班次臣每見閤門奏事¶
未嘗以班次為拘左右史職言動當日有敷奏乃必欲¶
預牒閤門又必欲有班次則事有當奏而不得奏其為¶
失職多矣臣又聞景祐中御史唐介論宰相文彦愽¶
仁宗怒之時蔡㐮為起居注直前論救事出一時又&KR0154;¶
嘗預牒閤門與必俟班次耶况今来後殿奏對未甞無¶
兩班如是則記注之臣雖有直前之名而無可奏之時¶
矣臣愚欲乞自今左右史奏事當令直前不必預牒閤¶
門及以有無班次爲拘臣䓁𫠦陳四事皆近日記注失¶
<pb:KR4d0235_SBCK_002-19b>¶
職之大者臣等濫居是職敢不盡言伏望陛下考古¶
驗今循名責實断而行之不勝𦍒甚¶
梅溪先生奏議卷第二¶
#+PROPERTY: JUAN 2
#+PROPERTY: FILE SB04n0326-002梅溪王先生文集後集-卷第二.
<pb:KR4d0235_SBCK_002-1a>¶
梅溪先生後集卷第二¶
　詩¶
　　　丁丑二月二十一日　集英殿賜第¶
太平天子崇儒術寒賤書生苛作成槐市育才叨舎選¶
楓宸唱第冠時英聖恩寛大容愚直御墨褒嘉偑寵榮¶
&KR0077;𥬇劉蕡不遭際徒令紙上有虚名¶
　　　游天竺贈同年¶
雅㑹清時不易逢吾儕今日此游&KR0025;逼人英氣湖光瑩¶
照眼恩&KR0129;草色濃文盛一時俱俊傑名先千佛媿踈庸¶
致身許囯冝相勉莫斈平津但取容¶
　　　贈閻同年(安中)¶
<pb:KR4d0235_SBCK_002-1b>¶
飄飄吴蜀两衰翁尊酒論文偶㑹同名在儒科雖後我¶
言関囯体豈如公休嗟世路多𡾟嶮共報君恩有樸忠¶
此日游&KR0025;足可惜行將渭北與江東¶
　　　閻和詩叙别𠕅用前韵¶
我本東嘉田舎翁登科偶與蜀龍同盍簮經月欽高誼¶
分&KR0209;令人念此公幕府可&KR0014;淹俊傑宸&KR0109;應亦記精忠¶
他年㰖轡游吴越訪我茅廬浙水東¶
　　　贈梁同年(介)¶
君家錦水邉我居浙江東各在天一涯芳尊偶相同君¶
方富青春勁氣&KR0269;長虹我老志亦衰𠋣麻媿蒿蓬㑹合¶
已踰月周旋見高風乆客思故鄉帰心各怱怱贈君無¶
<pb:KR4d0235_SBCK_002-2a>¶
别言相期尽孤忠¶
　　　次韻陳大&KR0101;(掞)見贈¶
中興天子尤崇儒衆賢彚進如聮珠鄒枚待詔萃金¶
馬臯䕫接武相俞都䇿士&KR0004;期異人出不尚虚文與声¶
律况當盛世多賈生晁錯豈容為第一自慙俗學非名¶
家遺經獨抱居東嘉韲塩太學浪十載豈有文許時人¶
夸芻言旅奏宸庭䇿狂妄誤蒙明主擇生夭偶在千佛¶
先材劣名浮有餘責頴川丈人詩絶竒長篇勉我母趍¶
時&KR0082;報君恩答知巳胷中耿耿何當施¶
　　　次韻劉長方司户見贈¶
楓宸昔羡君登第蓮幕今慙我効官相見可嗟頭井白¶
<pb:KR4d0235_SBCK_002-2b>¶
老来自合量俱寛不嫌此日成名晩最喜平生取友端¶
待報君恩知死所&KR0077;同神武掛衣冠¶
　　　陳大&KR0101;用賞梅韻以贈依韵酬之¶
頴川丈人賢矣哉青眼喜為清流開詩章翰墨两竒絶¶
筆下一字無塵埃品題人物奨後進搢紳樂善公為魁¶
東嘉賤子生太晚猶幸識此真人才朅来西游也不惡¶
錦囊所得俱瓊瑰區區科第何足道此行似為詩篇来¶
客中拜貺更重&KR0232;丙穴魚及郫筒杯(大監近以/魚水見貺)寒鄉故¶
舊問帰橐首言帶得公詩回¶
　　　大監復贈詩&KR0083;尾有留飰語再用韵以謝¶
平生漫學乎歟哉心茅胷&KR0068;鋤不開得公新詩一𠕅讀¶
<pb:KR4d0235_SBCK_002-3a>¶
便&KR0116;胷宇清無埃銀鈎妙畫發光艶照眼有如參與魁¶
鯫生肺腑非太白公似工部尤怜才旅中屢𫉬錦綉叚¶
但媿&KR0082;報無瓊瑰豫章一榻不妄下賢非徐儒安敢来¶
荷公此意最敦篤一𥬇當奉論文杯鄉心如飛不可遏¶
更為長者遟遟回¶
　　　謝榮帥(薿)贈　御書孝經用陳大監韵¶
輦轂之下先弹壓兹言雖佳未足法丈人身居弹壓地¶
撫字心勞民自洽神聖當天萬物春王畿共理嘉得人¶
雲漢昭回賜&KR0278;渥不特為公端為民聖經一章公獨得¶
黄堂葱欝生春色賢哉名卿才大夫匪&KR0520;事君端可則¶
石刻分餘猶及我榮耀驚聞浙江左&KR0025;今蔀屋光属天¶
<pb:KR4d0235_SBCK_002-3b>¶
更有寵褒雲八朶(某前日廷對䝉/宸翰八字之褒)願公勉為不朽傳長¶
如治吴與治川要令列郡法青白了無一吏横索錢¶
　　　陳大監餞别用前詩珠字韵以謝¶
宸廷僥冐先諸儒寵褒况𫉬驪龍珠(謂宸/翰也)青衫黄牒拜¶
君賜紅蓮緑水官留都明日扁舟&KR0082;東出訪别長憂礙¶
新律丈人呼酒如韓公賤子媿非張十一酒䦨未放客¶
還家活火&KR0745;泉亨葉嘉西来頻下豫章榻盛事當作還¶
鄉夸始終尚頼公鞭䇿邪正途中知所擇&KR0162;軀誓報明¶
主恩青史庻逃千古責况公自是人中竒境鄰吕望逢¶
明時行持&KR0025;橐奉清問羙𢙣願分嫫與施¶
　　　用陳大&KR0101;韵謝王囯録季羔見贈¶
<pb:KR4d0235_SBCK_002-4a>¶
吾宗神秀時名儒贈我三百隋侯珠野人不識希世寳¶
但見照眼清而都我昔遥&KR0025;鴈山出旅食賢関淹&KR0010;律¶
雅欽陸子常患多更歎張融可無一長淮乆絶誰起家¶
青箱有君殊可嘉祠科得雋誚子厚何止文許後生夸¶
我拙慚無濟時䇿老境&KR0004;官尚何擇江南蓮幕君故鄉¶
&KR0060;芘&KR0147;逃簡書責寒賤誤蒙君見竒祖别贈言榮一時¶
明日東帰詫閭里五絶首称虞伯施¶
　　　陳郎中(公&KR0003;)贈韓子蒼集¶
唐宋詩人六七作李杜韓桞歐蘇黄近来江西立宗派¶
妙句更推韓子蒼非坡非谷自一家鼎中一臠曽已甞¶
丈人&KR0575;重贈全集開卷爛然光熖長詩如此公固足貴¶
<pb:KR4d0235_SBCK_002-4b>¶
賜者仁出尤難忘兼金白璧不足道願宝兹集為家藏¶
鲰生幸脫&KR0163;屋累老境&KR0082;入詩門墻古詩三百未&KR0014;斈¶
句法且學今陵陽¶
　　　章季子贈端硯¶
有客贈端紫剛方如正人裔傳家万石力𦔳筆千鈞磨¶
鐡嗟吾老著書欣爾新何當與毛穎相約侍嚴宸¶
　　　次韵陳大&KR0101;赴　天申節宴¶
聖主仁心等南北燧息邉庭兵不𪧐两階干羽来逺人¶
大度端能包濮祝萬&KR0010;三呼誕彌月四海千秋太平曲¶
宴開文徳賜群臣喜溢　天顔明四目向来獻夀人誰¶
在元凱重登共鯀逐武夷戎&KR0101;老風騷去囯十年官始¶
<pb:KR4d0235_SBCK_002-5a>¶
復捧觴首賦天保章遥指南山祝君福更献曲江金鑑¶
録不但&KR0014;歌連理木賤臣逄時最僥倖帰羙寕辞&KR0249;城¶
秃願同韓愈頌元和兼羙武公歌緑竹¶
　　　謝李侍郎(琳)贈　衘書¶
君不見西京孝武称材雄致治&KR0082;與唐虞同詔求賢良¶
論闕政翻取曲學公孫洪又不見文宗在唐號儒雅制¶
詔勤勤䇿群下劉蕡切直棄不枚卒使太阿帰䆠者¶
吾皇䇿士親臨軒不為故事求空言猶疑有司効馮𪧐¶
或恐前列登公孫九天賜下飛奎翰照眼昭回倬雲漢¶
抑尚忠䛕有訓詞品題髙下由宸断儒宗&KR0013;命持文衡¶
銀鈎拜賜恩非䡖帰將樂石刋聖語分貺下及狂愚生¶
<pb:KR4d0235_SBCK_002-5b>¶
畎畆惓倦蓄忠憤射䇿自慙言不尽它日倘陪鴛鷺行¶
願効魏公攄底藴¶
　　　塗中得寳印叔二詩次韵¶
十年行&KR0229;厭間関一第&KR0004;收鬂已斑重念此生難報處¶
君親恩徳重丘山¶
双親不見不勝悲銜恨何曽有住時二叔尚存俱白首¶
帰来猶足慰衰遟¶
　　　次韵寳印叔題璧二絶¶
風掃園林萬木殘道人眼界&KR0077;宜看北窓跌坐對松柏¶
人物青青俱&KR0010;寒¶
早已心潜不二門猶將圡苴與人論未湏&KR0215;履西帰去¶
<pb:KR4d0235_SBCK_002-6a>¶
<pb:KR4d0235_SBCK_002-7a>¶
𨼆居髙躅已茫然潜徳如公亦足賢早見鄉評称孝子¶
晚聞詩史記凶年事殊伯道児宜有行過王珪庙已先¶
滿腹玄談共誰語九原帰去訪伊川¶
　　　𪧐羅漢三絶¶
&KR0394;舎十八所道&KR0163;皆矩羅兹獨號羅漢想應無漏多¶
雁蕩屡經眼箇中方𠕅游何時脫塵鞅来此飽清幽¶
故鄉&KR0025;此去借問㡬時還先(去/声)自思兄弟那堪𪧐雁山¶
　　　游大龍湫和前韵¶
十年重到大龍湫千尺新流勝舊流㑹見四方霖雨足¶
老龍還向此蔵頭¶
　　　游灵岩輝老索詩至灵峯&KR0009;数語¶
<pb:KR4d0235_SBCK_002-7b>¶
雁蕩冠天下灵岩尤絶竒烟霞列屏障(烟霞/障)日月明旌¶
旗(屏旗/峯)岩前有卓筆(卓筆/峯)可以書雄詞天聦况非遥(天/聦)¶
(洞)&KR1697;然聽無疑願起灵湫龍霖雨行何為願用真柱石¶
(天柱/峯)永支廊庙危願煽造化炉(煽韛/炉)四海帰淳熈願招¶
鵉鳯友(双鵉/峯)朝廷相羽儀何人夣石室(石室属/灵峯)妄誕夸¶
一時那能了世縁未免貪嗔癡名山誤見汗公議安可¶
欺願借灵湫水一洗了堂碑詩以&KR0009;老禅狂言勿吾嗤¶
　　　題瑞岩¶
雁蕩看不足瑞岩游更貪闘竒雖有媿藴秀了無慙澗¶
古水鳴玉寺幽山染藍怱怱一𪧐去未暇問三三¶
　　　題天台囯清寺¶
<pb:KR4d0235_SBCK_002-8a>¶
十里松声接澗泉清音入耳夜無眠(寺有清/音亭)宜於四絶¶
中&KR0091;絶(四絶事/見寺碑)誰向三賢後更賢(豊干寒/山恰得)寺就已無陳¶
日月(寺建於陳/而成於隋)時清長是宋山川(&KR0004;智者云此寺成囯/即清矣故号囯清真)¶
(庙時賜号/景德囯清)明朝杖屨㝷劉阮不待桃花入洞天¶
　　　題大慈寺¶
巍嶺迢迢入翠㣲&KR0394;宫佛隴鎻烟霏断碑古寺曽經眼¶
剛𥬇陳隋徃事非¶
　　　題石橋二絶¶
路隔山凢意可通石橋容我踏長虹橋旁方廣人游乆¶
不在登臨杖屨中¶
石橋未到已先知入眼端如入夣時(旧甞/夣㳺)僧喚我爲嚴¶
<pb:KR4d0235_SBCK_002-8b>¶
首坐前生曽寫此橋碑(天合石橋記乃求嘉僧嚴伯威/書菴僧有說前生事者戯及之)¶
　　　萬年贈鄉僧賁老¶
夣魂驚断石橋邉身帶烟霞入萬年賓主相逢意良厚¶
永嘉縫掖永嘉禅¶
學通儒釋浩無邉江浙声名二十年見&KR0003;胷中有論語¶
&KR0082;&KR0025;師向此參禅(賁能談/論語)¶
　　　過鑑湖¶
翔風吹水鑑湖寒千里扁舟赴幕官路入蓬萊天尺五¶
眼中見日與長安¶
　　　民事堂¶
　某誤蒙親擢賛幕㑹稽　天語丁寕俾知民事聞命¶
<pb:KR4d0235_SBCK_002-9a>¶
　驚惧媿不克堪因榜所寓&KR0492;舎曰民事堂庶㡬朝夕¶
　不忘　聖訓仍書五十六字以自警時紹興丁丑十¶
　有二月也¶
親擢&KR0055;蒙聖主恩宜知民事訓詞温仰惟睿意思&KR0022;本¶
要使書生識治原不惮勤劳駞禹㑹敢忘精白奉尭言¶
它時上問蒼生事願竭孤忠慷&KR0099;論¶
　　　臘月望日出郊探春游告成&KR0026;謁大禹祠酌菲¶
　　　飲泉遂至龍瑞宫&KR0026;禹穴薄暮而還¶
禹&KR0830;稽山不記年丹青落尽庙依然神文秘在蔵書穴¶
儉徳流為菲飲泉龍瑞峯峦高近日鑑湖烟水澗浮天¶
東州佳處畧經眼自𥬇好竒如馬迁¶
<pb:KR4d0235_SBCK_002-9b>¶
　　　采蕺¶
采蕺思越王也越有山名蕺蕺&KR0188;𩔗也王所𥊏焉予甞¶
登是山故作是詩以思之¶
陟彼越山言采其蕺我思古人中心悒悒維囯有耻吴¶
弗遑粒膽于坐偶霸勲以集陟彼越山言采其茗(越有/卧龍)¶
(山勾踐旧治山有/竒茗故次章及之)我思古人中心炳炳維囯有耻夕弗¶
遑&KR0578;焦心以思沼吴之境厥草匪甘厥&KR0188;匪香維其味¶
之豈曰𥊏之心焉孔焦膽焉亟甞唯其苦之是以取之¶
我陟高崗瞻望東越訪王之祀曠古有闕宜庙于山世¶
享不絶何以薦之蕺茗是擷¶
　　　秦望¶
<pb:KR4d0235_SBCK_002-10a>¶
秦望哀秦之過弔兹山之不幸也¶
瞻彼秦望崇于㑹稽&KR0154;云其崇登焉而紫孰登是山西¶
方之人&KR0006;瞻彼秦望䡖于㑹稽&KR0154;崇而䡖名之以嬴孰¶
名是山東方之人&KR0006;我登稽山思禹之績吾儕不魚繄¶
帝之力我瞻秦望哀秦之過雪彼黔首其誰之禍禹駕¶
而游夏民以休有翼其行稷卨是謀政轍而狩嬴随以¶
仆孰稔其𢙣斯高左右孤竹兄弟殍于首陽山與其人¶
嘉名孔章谿辱以愚泉汚以盗物之不幸名惡而暴浙¶
濤如銀鑑流如紳濯彼崔嵬勿汚以秦¶
　　　迎春遇雪¶
飛雪送殘臘帶花迎早春西疇農事及媿是不耕人¶
<pb:KR4d0235_SBCK_002-10b>¶
　　　元日冐雪赴天慶&KR0026;¶
　　　朝拜旣趍府拜表還舎飲屠蘇酒因思去年元¶
　　　日亦不在家感而有作¶
幕府&KR0004;官媿不才琳宫朝拜𫉬參陪藍輿去&KR0191;搀先雪¶
蓬鬂帰銜㝡後杯禹穴地幽寒未歇尭天日近暖先回¶
年年元日身爲客孤&KR0018;吾廬溪上梅¶
　　　賀何正言用蔡君謨韵¶
御筆親除真諌官翕然輿論巳騰&KR0172;正人得路言無諱¶
聖主虚懷听不難莫厭封章箴衮闕要令奸膽落毫端¶
鯫生雅服陽公徳時把昌&KR0058;諌論看¶
　　　寓小&KR0014;仁寺即事書懷¶
<pb:KR4d0235_SBCK_002-11a>¶
小園青徑梅溪老緑水紅蓮越幕賓藥褁随身多半夏¶
花枝照眼只常春(時&KR0002;痰𠻳多服半夏/&KR0492;舎唯有常春一根)郡楼鼓角听殊¶
逺僧舎鍾魚聞巳頻窓外清風數竿竹&KR0831;然相對浄無¶
塵¶
　　　同莫教授朱縣丞朱司理游西園¶
&KR0058;明出城郭偶作西園游春淺花未都池寒緑&KR0004;抽湖¶
山&KR0082;縦目烟靄浮不牧&KR0004;来興非淺心賞殊未酬頼有¶
三君子清談洗牢愁更期春色濃携樽泛仙舟¶
　　　次韵濮十太尉賞梅¶
春向群芳頂上来可人風味亦竒哉未於茅舎踈籬見¶
先為金枝玉葉開竹外横斜&KR0379;数㸃笛中摇落已千堆¶
<pb:KR4d0235_SBCK_002-11b>¶
因公撩我惜花意&KR0055;憶去年湖上杯¶
　　　題夀樂堂用東坡韵贈楊元賓僉判¶
蓬萊閣下蒼龍古萬壑千岩擁仙府夀楽堂西靣卧龍¶
壑月岩風滿窓户蒼松溜雨大十圍緑水浮荷深一股¶
作堂主人乆黄壌仁智風猶似鄒魯詩仙&KR0016;龍已上天¶
妙句光芒照寰宇青山偃蹇只如昔高䖏去天無尺五¶
楊侯淮泗老儒斈文字撑腸筆風雨朅来賛幕古東州¶
要與青山作盟主虚堂宴坐飽風月此外一毫端不取¶
它日&KR0025;公物外游貝闕珠宫酌瓊乳¶
　　　元賓贈紅梅數枝¶
江梅孤㓗太絶俗紅杏酣酣風味簿梅花精神杏花色¶
<pb:KR4d0235_SBCK_002-12a>¶
春入蓮洲&KR0004;破蕚(花在夀楽堂/前蓮者中)膽瓶分贈两三枝醒我¶
沉痾不湏藥(時某以/&KR0858;在告)願公及早辦芳樽酒暈氷飢昜銷¶
落¶
　　　&KR0492;舎有&KR0113;竹数竿瀟洒可愛¶
誰栽窓外碧琅玕瀟洒尤宜老眼看&KR0009;語後人母翦伐¶
更湏時為報平安¶
　　　龍瑞道士贈蘭¶
有客贈芳友(曽端伯目/蘭曰芳友)滿堂聞囯香清含道流氣䡖帶¶
羽衣黄綴佩風光别横琴旨趣長重湏㝷禹穴一曲听¶
&KR0045;&KR0045;(道士/善琴)¶
　　　吴秀才(克家)以夀樂蓮洲中千葉梅花為贈酬¶
<pb:KR4d0235_SBCK_002-12b>¶
　　　以詩¶
東君次第染群芳更與南枝別様粧水漲春洲浮鴨緑¶
日烘花臉帶鵝黄雪中瓊蘂不多辦酒後玉飢無此香¶
(謂紅/梅也)玉&KR0243;氷清搃佳士驛筒相継贈春光(吴君乃楊/簽判胥)¶
　　　上丁釋奠俻数献官書十二韵呈莫子齊教授¶
　　　趙可大察推¶
魯人呼東家陳蔡不火食當時雖高第徃徃亦愠色孰¶
知夣奠後庙祀亘無極嵬然衮冕尊王侯靣俱北武成¶
𥙊上戊龍棄配杜稷𨺚殺良不同論功豈如徳去載㳺¶
上庠&KR0026;禮杏壇側俻樂閱九奏銀&KR0129;爛千億兹焉客蓮¶
幕濫與爼豆職登階瞻睿容炳睟&KR0002;親識壮㢤芹藻宫¶
<pb:KR4d0235_SBCK_002-13a>¶
不减魯矦囯帰賡泮水頌才劣慙史克¶
　　　㑹稽三賢祠詩(并序)¶
越有三賢祠曰吴先生曰唐𠊱曰蔡孝子吴先生名孜¶
甞事安定胡先生瑗以文行&KR0091;捨所居爲府學有功於¶
風教爲多賢於許詢賀知章軰一等矣唐侯名𤦺建炎¶
間越師叛命以城&KR1113;虜侯奮自行伍憤然䄂甎擊虜酋¶
至死罵不絶口有靖康李忠愍風非古刺客比也蔡孝¶
子名定以死贖父罪自沉于河與孝女曺娥相望於千¶
載間異世而同烈某比因上丁至學見西廡吴先生有¶
祠堂詢之莫教授而知其事因語莫君宜有以記之異¶
日坐幕府吏具郡祠&KR0010;所常祀者中有旌忠愍孝二庙¶
<pb:KR4d0235_SBCK_002-13b>¶
某命吏訪其詳因得舊越守傅公崧卿𥙊唐侯之文及¶
蔡孝子所親撰銘誌與越人題䟦奏状等嘉難者累日¶
因作三賢詩以記其大畧庶㡬好事君子相継有作以¶
發&KR0045;其幽光亦所以𦔳¶
吾君旌遺賢奨忠孝激&KR0134;風俗之一端也¶
　　　吴先生祠¶
安定先生賢矣哉一時高第俱英材詵然逹者播廊庙¶
貧賤亦足光蓬萊㑹稽吴君更超絶至今士子猶䏻&KR0003;¶
講堂鳴鼓䂓使君可使清風&KR0717;朝烈(越中士人言者府/斈&KR0004;成太守張公)¶
(伯玉至斈以便服坐堂下先生/鳴鼓行斈規太守欣然受其罰)求田問舎遺子孫錢愚¶
地僻何紛紛不惜池塘種芹藥一段竒事前無聞君不¶
<pb:KR4d0235_SBCK_002-14a>¶
見唐室蓬山称賀老乞得鑑湖帰去好&KR0077;將儒服変流¶
沙更遣門䦨亦帰道又不見晋朝名士高陽公(許詢捨/宅為寺)¶
(今大䏻/仁是也)才名上下王謝中乃心&KR0082;出三界外山隂宅化¶
瞿曇宫先生識見高流俗不作二公縁禍福&KR0009;語多才¶
鄭廣文乞與毫端記高躅¶
　　　旌忠廟¶
囯家徃徃艱難中搢紳節義掃地空靖康有一忠愍公¶
建炎獨有唐侯忠唐侯爵位何曽隆身居行伍儕羆熊¶
平生經史漫不通嚴霜烈日藴在&KR0454;憤然一奮不顧躬¶
太尉奪笏嗟怱怱子房鉄椎計已窮張廵就縳氣尚雄¶
杲卿鋸觧罵未終忠血義肉塗地紅烈氣英魂簿蒼穹¶
<pb:KR4d0235_SBCK_002-14b>¶
事驚朝野聞　帝聦立廟旌忠浙江東睢陽双庙同高¶
風名書青史等岱崧當時開門誰納戎貽臭千古如蛆¶
&KR0393;¶
　　　愍孝廟¶
我昔甞讀黄絹碑長歎越囯無男兒孰知種山山下水¶
千載有此一叚竒嗚呼哀哉蔡孝子風烈逺過恢與覊¶
乃翁白首困縲絏半年不脫兒心悲請身荷械代父罪¶
或甘黥𣵀居軍麾况遇兵興擊叛卒身先矢石死不辭¶
當時非無賢太守(時越守/翟公)孝子抱志終不施人間無路¶
可赴訴&KR0300;命河伯祈天知自爲銘誌及訟牒&KR0082;愬以魂¶
贖以屍精哀意切語不怨孝與忠厚俱天資臨河更効¶
<pb:KR4d0235_SBCK_002-15a>¶
結纓死㒹沛於礼曽無𧇊父脫纍囚子願畢身在九泉¶
甘若飴名聞九重𫉬旌表賜庙愍孝風華夷胡爲祠宇¶
乃如許一間破屋河之湄未聞設誅有度尚絶妙更欠¶
邯郸祠我来賛幕欽孝烈顧瞻庙貌成吁嘻他年太史¶
作佳𫝊願於&KR0083;尾書吾詩¶
梅溪先生後集卷第二¶
#+PROPERTY: JUAN 2
#+PROPERTY: FILE SB04n0327-002梅溪王先生文集詩文前集-卷第二.
<pb:KR4d0235_SBCK_002-1a>¶
梅溪先生文集卷第二¶
　詩¶
　　送表叔賈元範赴省試¶
賈公西赴大試郷人於其行也咸祝之曰公昔不逺¶
千里徒歩京師游太學戰藝術之場登賢&KR0014;之書矣¶
　不幸見黜扵禮部今日之行焚舟之舉也又祝曰吾¶
　邑士風委靡不振自舎法罷四閱科舉群試有司無¶
　占名者公此行雪寒鄊累年之恥矣又祝曰國歩方¶
　艱聖君側席下詔求士非止修故亊而己公平昔議¶
論挺挺激昻士𩔖今試藝南宫發䇿帝庭固宜一攄¶
素藴直言救世非為取一第資也某采輿人之祝作¶
<pb:KR4d0235_SBCK_002-1b>¶
詩以送之¶
河東先生才行髙昔游太學聮烝髦雄文偉論萬人敵¶
糠秕歆向奴劉曹&KR0366;風自許九萬里肯作斥鷃游蓬蒿¶
禮闈一戰果得雋妙割不折庖丁刀禮部無端抑韓子¶
至今士論猶嗷嗷霜蹄暫蹶志益銳不學郊島徒悲號¶
聖君圗治方側席兹復下詔求賢豪壮懷思雪㑹稽耻¶
廣&KR0163;猛效蘭皐鏖焚舟决勝在此舉郷閭屬望心焦勞¶
天庭射䇿决素藴忠言為國驅腥臊區區一第溷君耳¶
要將亊業窺伊臯瓊林宴罷躍歸&KR0016;薫風拂靣吹恩&KR0129;¶
　　　荅季仲宜名&KR0105;¶
我昔從君伯氏游短素長牋日唱酬凌雲徤筆驅山丘¶
<pb:KR4d0235_SBCK_002-2a>¶
&KR0082;追李杜叅曹劉子今又復振風流可人一氣真吾儔¶
明珠白璧蒙暗投自揣無堪但增羞君家棠棣才俱&KR0278;¶
吾知徐公百不&KR0104;更&KR0014;勉力追前修俯捨青紫何湏求¶
　　　夜聴双瀑同劉方叔毛虞卿聮句¶
夜静双瀑喧遥聞疑雨来澗壑生清風&KR0109;宇&KR0162;纎埃(亀/䶖)¶
飛鳴撼半空暗想飄瓊瑰前&KR0026;阻歩屧側耳成徘徊(虞/卿)¶
蕭然山舘間此興何悠㢤子晉不復見月白空蕭䑓(方叔)¶
　　　對月同方叔聮句¶
與君坐階除遥望海上月方叔試㪯太白盃借問幾圎缺¶
亀齡人生易分散動作隔年别方叔今宵對嬋姢莫放酣歌¶
&KR0376;亀齡¶
<pb:KR4d0235_SBCK_002-2b>¶
　　　游簫峯¶
蠟屐穿雲去山深喜路人家煙色褁古寺水聲中金濺¶
星猶在丹成竈已空吹簫人不見臺下想仙風¶
　　　題双瀑¶
瀑水簫峯下靈源不可尋𠋣天雙宝劒㸃石萬星金𫝑¶
合鯨鯢&KR0720;聲聮虎豹吟我来游勝境洗耳聴清音¶
　　　送劉方叔兼簡全之¶
相見無多日依前又素居断魂梅的皪過眼栁蕭踈疋¶
馬来時路征鴻别後書君帰見温叟為我問何如¶
　　　送陳商霖¶
相逢猶未欵作别太匆匆日落江東莫人歸冀北空音¶
<pb:KR4d0235_SBCK_002-3a>¶
塵應暫隔談𥬇更誰同回首簫峰外明朝我亦東¶
　　　晝卧書懐¶
書齋終日無人過閉户便便事髙卧炎蒸爍體汗流珠¶
蚊蚋費拍蠅勞驅南䆫清風可供客一枕萬錢無計得¶
夢魂未到郷無何起来搔首空吟哦¶
　　　用前韻贈劉全之¶
一聲啼鳥簷間過喚起幽人午䆫卧甕頭一滴價如珠¶
窮愁衮衮慿誰驅溪畔相逢盡詩客豪邁獨輸劉夢得¶
篇章自有神誰何詎白元白參吟哦¶
　　　有客贈酒同舎終夕盡&KR0172;復用前韻¶
濁醪不向墻頭過吏部方思甕間卧書齋得酒勝得珠¶
<pb:KR4d0235_SBCK_002-3b>¶
萬事盡向杯中驅坐中俱是髙陽客一𥬇相逢寜易得¶
明朝酒醒柰愁何勸君莫惜同吟哦¶
　　　復用前韻¶
&KR0010;月侵尋等閑過草廬尚作南陽卧報國未爲蛇&KR0269;珠¶
許身定與誰齊驅謾比凌雲詞賦客意氣飄飄真自得¶
金溪風月價幾何要湏買断共吟哦¶
　　　戯酬毛虞卿見和¶
杜門不&KR0133;髙軒過聊斈東山謝公卧傷時淚泣鮫人珠¶
揮毫冩懣風雨驅友生𥬇我爲狂客齊楚未須論失得¶
他年功業定如何醉中細把君詩哦¶
　　　懐歸預别同舎¶
<pb:KR4d0235_SBCK_002-4a>¶
長念雙親垂素髪不奉甘旨今数月溪山雖好何如歸¶
吾心巳逐秋雲飛&KR0082;别良朋重鳴咽催人啼鳥聲何切¶
明日琹書隨我東何如尊酒重相逢¶
　　　&KR0009;僧覺無𧰼¶
我昔居鹿巖時来潜澗游西坡訪覺老終日為遅&KR0335;髙¶
談窮古今滿坐風生秋令我名利心一聴渾&KR0082;休論詩¶
出古律有唱無不酬篇章溢縑素錦綉爛然浮此老豈¶
易得當扵前輩求吾生限太晚見師巳白頭儒釋道不¶
同相&KR0025;苦無由三年游金溪兀坐顔常愀出門無游從¶
獨賦臨清流金溪可無僧孰是西坡儔深房鎻花木妙¶
供羅珍羞益作潜澗思剛腸如轉輈魂夢不自禁夜夜¶
<pb:KR4d0235_SBCK_002-4b>¶
飛山陬前日遇諸塗一𥬇忘百&KR0104;相視未及語歸䄂風¶
颼颼别来&KR0014;幾時不覺&KR0010;月遒聞師結蓮社旦莫亊真¶
修我狂似靈運此志那䏻投¶
　　覺無象和¶
少年詞賦客昔與山翁游暫抑驊騮姿&KR0147;伴鹽車留幽¶
坡賞春色明月同髙秋君才如&KR0505;昭顧我非湯休木桃¶
時一投瓊瑶三四酬可憐横海鱗尺水難沉浮飄然拂¶
䄂去形影那容求早莫哦君詩書空復搔頭迩来三年¶
餘擬君荐&KR0052;由長萹忽見遺頓覺驅煩愀君馬何大駛¶
追蹤謫倦流錦綉滿腸胃詞人孰&KR0014;儔故將西子容来¶
貽嫫姆羞行看復坐吟終日如&KR1687;輈安得君書齋移来¶
<pb:KR4d0235_SBCK_002-5a>¶
近前陬論文與談𥬇一釋老者&KR0104;春禽晝聒聒䆫風夜¶
颼颼懐君不成𥧌頻驚節物遒君文巳造妙君徳當慎¶
修謁帝明光宫隋珠那暗投¶
　　　秋日山林即亊次叔父寳印師韻¶
蕭蕭頻末生秋聲登臨遐想蘭䑓英天髙氣清水碧色¶
明月相映光如瓊脫葉翩翻下深樾蓮社髙人詩興發¶
講外吟餘心更閑白雲滿䄂眠禪窟竹徑通幽人不來¶
鳥鳴山静獨徘徊應𥬇世間名利客　生优优徒悲哀¶
清凉滌煩&KR0109;塵慮脫心境山城過踈雨水國生新景蟲¶
鳴月滿林雁度雲横嶺感物夜九起謀身日三省平生¶
功名心&KR0650;&KR0650;猶未逞深美白雲人身閑時自永¶
<pb:KR4d0235_SBCK_002-5b>¶
　　　和懐孫子尚二&KR0376;¶
澤囯蕭蕭晚吹凉東籬黄菊爲誰香故人一别路千里¶
夜雨何時更對床¶
記得年時訪我游壁間文字數行&KR0335;溪山風月依然好¶
不對芳尊又一秋¶
　　　季令生日(八月十四)¶
佳氣光芒藹劒池&KR0159;門呈瑞應㷱羆人間秋色平分際¶
天上冰輪&KR0082;滿時何䖏楚丘占季子自應無忌似牢之¶
(何郡/王甥)姮娥預把蟾宫桂歳&KR0010;飄香薦夀巵¶
　　　徐丞生日(九月&KR0004;八)¶
日月俱陽莭物新先期誰應菊花辰未扵崧嶽生賢佐¶
<pb:KR4d0235_SBCK_002-6a>¶
且向柯山出異人月吐霜天鍾氣𧰼江涵秋水聚精神¶
華堂獻夀人多少盡是明朝落㡌賔¶
　　　思友¶
夜雨暗㸃滴䆫風冷掀翻藜牀卧幽獨好夣俄驚殘過¶
人在何䖏逺隔烟水村欹枕不復見傷心涕汍瀾¶
　　　縣學落成百韻¶
　新學告成祀事旣畢賢大夫與邑之多士講鄉飲酒¶
　禮無媿魯泮風真一時偉觀也某非史克雖不䏻作¶
　為歌頌以揄楊盛徳萬一輙不揆課成律詩一百韻¶
炎正中㣲後皇家𠕅造年斯文天未䘮吾道聖相𫝊黼¶
扆端周冕巖廊拱舜絃宸章麗朝日奎畫煥中天賈馬¶
<pb:KR4d0235_SBCK_002-6b>¶
朝舟闕皇䕫捧御筵雲龍慶相遇星鳳快争先金馬&KR0129;¶
披錦戎亭帳禠氊崇儒符漢武復古慕周宣方議成均¶
制仍増愽士員佇觀旂茷茷行賁帛戔戔詞賦揚群彦¶
賢良䇿萬全國橋漢億萬鼓箧魯三千狂客休歌鳳騷¶
人肯釣鯿文風暢蠻貊士氣壓腥羶王化誠無外吾&KR0022;¶
素自偏魚鹽人競習刀筆世相沿甘學樊遲稼紛求許¶
汜田捓&KR2952;戯縫掖膜㖵奉真詮来振寒郷陋那經殺氣¶
纒閭閻森白刃庠序燎寒煙断簡嗟何考青衿痛自憐¶
詩存傷瓠葉禮廢憶豚肩磬碎交州石弓焚矍相弦水¶
流空渙渙草碧自芊芊有識思興起無知分棄捐桑弧¶
誰復射城闕孰思還弟子貧原憲先生冷鄭䖍嗣音幾¶
<pb:KR4d0235_SBCK_002-7a>¶
泯㓕素業遂迍邅婁應三年詔曽㣲萬選錢龍門無幾¶
到虎榜不多聮愈賦徒傷感郊腸厭炒煎儒冠空嘆誤¶
鐡硯莫知研白日非偏照寒&KR0069;自不然百年嗟委靡今日¶
幸寅縁令尹真人傑同僚命世賢崔丞老文文學梅尉¶
舊神仙樂善誠何篤承流志更專下車傷弊俗修泮慕¶
遺編浮議疇䏻奪良謀断不愆商財方萃聚&KR0114;日肯遷¶
延役命諸生董基謀爽塏遷鄧林捜蓊欝淇竹翦嬋娟¶
祕殿雄千尺脩廊跨百㕓虹梁掛天宇雲棟軼星𨇠縹¶
縹飛鴛瓦沉沉耀采椽沚茂春色早壇杏午隂圓方沼¶
分寒溜明窓瞰碧漣前山昻馬首勝地奪龍眠瀑水靈¶
源近簘峯秀色妍規模何廓廓氣𧰼更綿綿先聖風流¶
<pb:KR4d0235_SBCK_002-7b>¶
逺新宫𧰼貌鮮森羅龍衮列肅穆雁行連劍珮星辰上¶
丹青日月邉衣裳明黼黻冠冕飾絃綖祀事脩崇報心¶
齋務至蠲新儀仍再習&KR0123;日巳重㳙漏箭催庭燎鸞刀¶
待餼牽充庭端弁服夹道擁車駢秉笏趍帷幄升階省¶
豆𥸅馨香登&KR0112;稷肥腯薦牲牷&KR0188;擷羅芹藻魚羞𤰅薧¶
鱻犧尊澄玉液寳篆噴龍涎薦祼仍更貌&KR0026;瞻競曲拳¶
禮文稽戴鄭楽舞奏韶卷設禮筵&KR0004;秩登門屨巳填盍¶
簮聮桂玉紉佩雜蘭全飾喜&KR0162;&KR0093;竹論文具管牋獻酬¶
咸僂傴進退各周旋揮塵談飛屑濡毫思湧泉妙詞歌¶
邪客醉墨灑張顛共喜&KR0025;于邁俱忘詠式遄武紛堂上¶
接衣擁坐隅褰父鄙金籝滿師誇腹笥便雩風開性桞¶
<pb:KR4d0235_SBCK_002-8a>¶
教雨長材楩鼓瑟求曽㸃攀鱗至閔騫水平翻振鷺天¶
闊戾飛鳶鸎思友遷木驊群盡着鞭草空收七壁雀過¶
墮三鱣道也將行矣辰乎盍勉旃捜尋羅簡札㸃勘費¶
丹鉛㓗浄窮爻𧰼温柔考注箋典謨稽古學倉制究殘¶
編異教排韓子遺經抱玉川壯夫羞篆刻童子悟幽玄¶
道徳勤鑚仰文章變&KR1275;駢科名真溷爾輸墨葢游焉雪¶
耻終興越成功必覇燕真成兩闕里别是一陶甄化出¶
文翁表功居范寗前聲華終不杇琬琰豈湏鐫未學成¶
鳩拙窮居𩔖兎跧腸枯無錦綉門冷乏貂蟬簞食雖云¶
樂藜牀巳厭穿室空司馬壁食窘魯公饘誤拜殽陵賜¶
長懐渭水畋断絃音寂寞抱玉涕潺湲覽鏡時猶在焚¶
<pb:KR4d0235_SBCK_002-8b>¶
舟志益堅燕帰欣遇厦魚得敢忘筌&KR0133;赴功名㑹終歸¶
造化權唯憑大爐火早晚鑄顔渊¶
　　　送劉方叔季文游鴈山¶
二客騷腸不耐秋飄然蠟屐去尋幽蕩中&KR0002;要窮靑眼¶
巖下先須問白頭詩社不容添異姓名山應豈遇清流¶
㑹須乗興天台去澗水桃花訪舊游(季文嘗有詩云醉/鄉湏待我詩社莫)¶
(添/人)¶
　　　游西岑遇雨¶
西岑風物秋更嘉杖藜出郭歡無涯深村有酒隔烟渚¶
共乗小艇穿蘆花羅裙綽約越溪女茅舎迫窄吴儂家¶
牀頭新醸喜正熟千金倒甕傾流霞天公妬我一日樂¶
<pb:KR4d0235_SBCK_002-9a>¶
俄然雨脚来如麻醉歸扶路泥没股冠巾不整頭鬖髿¶
人生貴在適意耳安&KR0014;局縮身如蝸杖頭有錢即相覔¶
明日更泛仙源槎¶
　　　幽居三詠¶
　　　　脩竹¶
我得家傳好此君剰栽干挺拂青雲塵埃不掃自然去¶
風月有餘誰可分萬籜蒼龍春後見滿軒鳴玉夜深聞¶
時時助我毫端興冝與江山共䇿勲¶
　　　　黄楊¶
兵火回頭二十年吾家此𣗳實青氊児時尚及見封植¶
&KR0333;後那知獨保全雖荷生成䏻蓊&KR1273;不輕剪拂豈團圓¶
<pb:KR4d0235_SBCK_002-9b>¶
主翁不忍加斤斧舊物於人最可憐¶
　　　　丁香花¶
玄冬萬木落如掃苦恨江梅開不早誰言菊後便無花¶
更有丁香尉枯槁雨膏碧葉剪琉璃風薦幽葩噴龍腦¶
小軒深院夜凄清月白霜寒天色好素面含情宋玉愁¶
仙䏎帯&KR0668;真妃澡何人為取藥中名端為花&KR0014;除病惱¶
我時獨歩瓊枝邉相向無言意傾倒臨風三嗅更徘徊¶
研墨為花加品藻¶
　　　鄭丞生日(九日)¶
九日人間氣𧰼新鄭公家誕少康成玉山肌骨侵人瑩¶
秋水精神照坐明奕世簮纓真烜赫冲天頭角正峥嶸¶
<pb:KR4d0235_SBCK_002-10a>¶
&KR0133;公此日身長徤醉把茱茰泛夀觥¶
賢𨵿當日厠英㳺意氣軒軒壓軰流心授廣丈真翰墨¶
家傳北海舊春秋棠隂惠愛留三邑蓮幕聲名重一州¶
賔客&KR0313;門望推轂藍田松竹可䏻留¶
　　　縣學别同舎¶
蕭瑟秋聲起桂枝登臨誰賦送將歸伴人燈火情猶在¶
過眼烟雲事已非記取虀塩同冷落忍教&KR0109;&KR0209;&KR0205;分違¶
明朝一咲江山隔望断日邉鴻雁飛¶
　　　次韻曽尉易任青田留别(曽名汪字萬頃)¶
梅僊楽教意&KR0057;勤絳帳煎膏至夜分心學盡傳隋董薛¶
詞章高壓漢卿雲誰知有力能攘我不許諸生乆借君¶
<pb:KR4d0235_SBCK_002-10b>¶
駟馬重来定何日好㸔雙桂散清芬(曽嘗扵縣學植双桂)¶
　　　&KR0075;雨¶
春雨無端苦浸&KR0075;滿天飛霧日光沉出門蒸潤濡衣重¶
歸路泥𡍼没股深&KR0082;與陽烏開烈𧰟試呼風伯掃煩隂¶
明朝㑹見佳天氣只恐春歸無䖏尋¶
　　　仰先生挽詞(文蔚字&KR0038;華黄公度榜登/科授政和簿未赴而卒)¶
諸生衮衮登科第造物苦公深可憐身到蟾宫都幾日¶
名書&KR0017;録巳經年数同子厚無如命才似韓公合在天¶
慎水諸生哭相向築&KR0163;無計媿前賢¶
　　&KR0009;潘先生¶
　先生聚徒明慶兩&KR0010;三遷近得懴院諸生粗安迹先¶
<pb:KR4d0235_SBCK_002-11a>¶
　生猶無託𪧐之地寓榻扵僧房院有一室頗佳主僧¶
　扄鎻以待官客因作是詩¶
䔥踈𩯭髪老安仁才出人頭未免貧書劒一生長骯髒¶
虀塩到䖏只酸辛招提夜永眠無室絳帳春寒坐乏茵¶
莫怪闇梨不具眼先生未見宰官身¶
　　　次韻潘先生莫春感懷見&KR0009;¶
緬想長安&KR0116;夜長先生&KR0300;老困文&KR0163;幾吟白雪眠䔥寺¶
誰薦凌雲逹未央䑕目麞頭多冨貴兎葵燕麥自悲傷¶
感春情思如雲&KR0333;排悶提詩&KR0009;草堂¶
　　　至樂齋讀書¶
權門跡不到顔巷自安貧獨與聖賢對更扵燈火親夜¶
<pb:KR4d0235_SBCK_002-11b>¶
觀常及子晝諷直從寅莫恨成名晚詩書不&KR0018;人¶
　用前韻酬昌齡弟¶
原憲曽非病陳平豈乆貧路遥騏𩦸困原近鶺鴒親䆫¶
几坐窮夕更籌聴報寅田園勞爾軰媿是素飱人(予拙/扵治)¶
(生每以田園勞二弟昌齡詩云詩書/滿膓腹應笑帶經人予愧其言故云)¶
　　　懷孫子尚¶
孫郎何事乆無書又見青春桞怫渠千里阻山仍阻水¶
三年無鴈亦無魚弟兄官况寜多好嚢槖年来莫乆虗¶
海角天涯两形影别時長記涕漣如¶
　　　懐姜渭叟兼簡謝守中用前韻(渭叟名大吕/守中名起)¶
姜郎何亊乆無書今君青春最憶渠别後又孤詩與酒¶
<pb:KR4d0235_SBCK_002-12a>¶
怪来都断雁并魚守株身世俱非巧畫餅聲名揔是虗¶
隔壁恵連無恙否池塘春草句何如¶
　　　懐劉方叔兼簡全之用前韻¶
劉&KR0048;何亊乆無書夣裏頻頻却見渠徃事真同塞翁馬¶
此身何異蠧書魚嚴親白髪皆如許吾軰青春度莫虚¶
意氣飄飄羡温叟凌雲詞賦壓相如(全之得漕薦)¶
　　子尚之往浙西也有别予詩云中原回首尚胡塵¶
　　世事徒驚日月新覉旅不堪頻作别壮懐雖在已¶
　　甘貧南来求友傳三益西去論心有幾人别後夣¶
　　魂何䖏是秖應来徃慎江濵一别八年不通書巳¶
　　三載聞在姑蘇甚無聊故思之渭叟嘗有懷僕詩¶
<pb:KR4d0235_SBCK_002-12b>¶
　　云左原消息杳無聞令我愁懐似&KR0333;雲多病廢詩¶
　兼廢酒青春孤我亦孤君要同學問文章楽無柰¶
　東西南北分况是一簷殘雨後落花飛絮兩紛又¶
　　與渭叟别又經年矣故有孤詩酒之句庚申秋予¶
　　敗舉&KR0082;廢經而用賦方叔以詩見&KR0009;云湏知失馬¶
　事莫廢𫉬麟書往亊真同塞翁馬盖用方叔詩也¶
　　三子皆　邁有文采&KR0014;歌詩予辱與之交甚厚今¶
　　俱不在眼故各以詩見意時辛酉季春也壬戌二¶
　　月八日因録舊藁遂䟦于后¶
　　　述懐¶
吾年三十百無堪世亊如麻揔未諳楊子家貧那𥊏酒¶
<pb:KR4d0235_SBCK_002-13a>¶
盧仝丁白更添男回頭&KR0163;屋心幾折混迹泥塗分固甘¶
頼有東臯遺業在剰栽桑柘教妻&KR0345;¶
　　劉方叔昔書一絶于後云山北山南春雨足漠漠¶
　　柔桑秀如沃儂家荆婦幾時歸西疇獨自驅黄犢¶
　　姜渭叟見之謂二詩貧冨氣𧰼不同今二十三年¶
　　矣予貧乃甚扵方叔也𨺚興改元十月書¶
　　　夜雨述懷¶
夜深風雨撼庭芭喚起新愁似乱麻夣覺尚疑身是蝶¶
病蘇方悟影非蛇澆膓竹葉頻生翬照眼銀缸自結花我¶
在故鄊非逆旅不煩杜宇喚歸家¶
<pb:KR4d0235_SBCK_002-13b>¶
¶
梅溪先生文集卷第二¶
#+PROPERTY: JUAN 2
#+PROPERTY: FILE SB04n0328-002梅溪王先生文集附錄-後序.
<pb:KR4d0235_SBCK_002-1a>¶
　梅溪先生文集後序¶
　余少時讀尚書觀王十朋先¶
　生註𥼶輯五瑞昭徳之𦤺于¶
　異姓之邦諸篇而知先生之¶
　學邃于經及讀丹墀獨對諸¶
　書觀先生之論五帝名號位¶
<pb:KR4d0235_SBCK_002-1b>¶
　次等事而知先生之學長扵¶
　策又閱氏族大全姓氏觀先¶
　生自警之詩曰室明室暗兩¶
　奚疑方寸湏存不可欺莫問¶
　天髙鬼神惡直湏先要自家¶
　知而知先生之學嚴扵治已¶
<pb:KR4d0235_SBCK_002-2a>¶
　時欲求先生之文全集一觀¶
　用發志意市無鬻者常以為¶
　恨宣徳庚戌&KR0010;余由憲㙜出¶
　守温郡温郡廼先生𫠦居之¶
　鄊也余扵先生玄孫孟明䖏求¶
　得先生文集共十帙而缺註¶
<pb:KR4d0235_SBCK_002-2b>¶
　𥼶經傳之言意其言之附諸¶
　經傳者書坊板行而先生不¶
　錄于家故也然余之𫠦得又¶
　多破損脫落而有不可讀者¶
　扵是給紙筆付與永嘉儒士¶
　王宜嘉補其缺略更加圈㸃¶
<pb:KR4d0235_SBCK_002-3a>¶
　而欲重為刋刻越數月值¶
今上皇帝嗣登寶位召余入為¶
　秋官侍郎扵先生文集未及¶
　刋行而心常怏怏幸吾&KR0025;姪¶
　何㶇子方選除温州府學教¶
　授將行余以兹事屬之子方¶
<pb:KR4d0235_SBCK_002-3b>¶
　曰敢不如命温州又得監察¶
　御史浚儀劉公自牧而為郡¶
　守暨諸同僚皆好文字各出¶
　月俸以資工費刋刻完成吾¶
　少保黄先生既為首序子方¶
　又請余而為後序夫日月之¶
<pb:KR4d0235_SBCK_002-4a>¶
　光華星辰之炫耀天之文也¶
　川嶽之流峙草木之秀毓地¶
　之文也吟咏為詩歌發言為¶
　經傳人之文也先生之文光¶
　耀之若日星雄健之如川嶽¶
　發揮仁義道徳而無餘藴真¶
<pb:KR4d0235_SBCK_002-4b>¶
　當時之傑然者也其可傳示¶
　天下後世的矣太守劉公發¶
　身賢科持已㢘潔為郡數年¶
　教化大行政治修舉而無事¶
　之可為矣乃專用力扵斯文¶
　其出扵㝷常者萬萬矣又得¶
<pb:KR4d0235_SBCK_002-5a>¶
　郡庠分教廣信張君受永嘉¶
　徐君參婁君昕福建柳君廣¶
　而協心考校皆可敬也¶
　正統庚申臘月𦍤後五日¶
賜進士嘉議大夫¶
　行在刑部右侍郎前温州府¶
<pb:KR4d0235_SBCK_002-5b>¶
　守廣昌何文淵序¶
<pb:KR4d0235_SBCK_002-6a>¶
