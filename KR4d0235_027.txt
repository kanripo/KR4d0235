# -*- mode: mandoku-view; -*-
#+TITLE: 梅溪先生廷試策奏議
#+DATE: 2015-09-11 12:36:36.695501
#+PROPERTY: ID KR4d0235
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 27
#+PROPERTY: FILE SB04n0326-027梅溪王先生文集後集-卷第二十七.
<pb:KR4d0235_SBCK_027-1a>¶
梅溪先生後集卷苐二十七¶
　　雜文¶
　　　㳺天衣詩序¶
紹㒷戊寅冬十有一月己邜日南至後二日㳺天衣者¶
八人皆前進士宦㳺于越者&KR0058;明戒装集于賀監之故¶
居天氣既佳愛日&KR0004;長籃輿出蠡城之南道乎稽山之¶
隂徉徜乎秦望鑑湖千岩万壑之間有松隂十里林麓¶
静深山轉径迂&KR0196;藹出&KR0255;&KR0004;行若迷俄有鍾罄声出乎¶
翠㣲之端盖天衣寺也十峯堆秀双澗&KR0386;碧朝陽法華¶
二峯尤蒼然蔪絶乎其中寺有唐人李㤗和徐季海元¶
㣲之白樂天李公垂諸作者詩文其碑&KR0531;尚無恙有化¶
<pb:KR4d0235_SBCK_027-1b>¶
身普賢飛耒銅像蕭梁衣鉢双烏故事緇徒頗䏻道之¶
方杖屨尋幽有府吏&KR0005;使君之命餉以百榼既拜賜有¶
㪯杯而言者曰今日之集盖不偶然也昔王謝蘭亭之¶
逰群賢少長畢集可謂雅㑹矣然賦詩不就者十有六¶
人豈若吾㑪臭味之同㳺&KR0025;之勝乎白衣之来非王洪¶
之酒乃楚元之醴也&KR0172;其可以不記扵是㪯白飛觴唱¶
酬交作雜以諧&KR0015;咸有餘適僧有&KR0134;㳺雲門者夕陽薄¶
山遂不果往乃舍車聮&KR0016;探梅而還晚集于泮宫飲文¶
字也&KR0004;登山某首賦一章同行即席而和既而吟詠者¶
多不記萹目遂列書于招提諸公命某序之¶
　　　送喻叔竒尉廣徳序¶
<pb:KR4d0235_SBCK_027-2a>¶
韓退之之留孟東野也其詩有曰昔年因讀李白杜甫¶
詩長恨二人不相從吾與東野生並世如何復躡二子¶
蹤某&KR0004;疑退之言為夸及&KR0026;城南諸聮句豪徤險恠其¶
筆力畧相當使李杜復生未必不引避路鞭也然後知¶
復躡之語為非過又讀其末章有曰吾願身為雲東野¶
变為龍四方上下逐東野雖有别離無由逢扵是又知¶
二公心相如氣味相得至欲相與為雲龍而不忍有離¶
别真可謂古之善交者某丙子冬與繡川喻叔竒同舍¶
上庠一見如故明年同登太常苐又明年賛幕㑹稽叔¶
竒耒㳺大帥王公嘉其為人屈以攝職予遂&KR0023;朝夕焉¶
論文賦詩相得愈厚盍簮&KR0379;百日唱和無慮百數萹叔¶
<pb:KR4d0235_SBCK_027-2b>¶
竒之詩清新雅徤有晋宋風味得韓公之豪無東野之¶
寒予不逮逺甚然予二人者有唱必酬殆亡虚日樽酒¶
細論文之外語不及他亦庶㡬復躡古作者蹤矣㑹叔¶
竒赴官桐川行甚遽予惘然惜別行觴既開&KR0784;駒在門¶
扵是誦醉留之萹歌雲龍之句㠯贈之至&KR0002;清白㠯䖏¶
已忠勤以蒞事不枉道苟合以干進兹固叔竒素斈而¶
優為者亦某之&KR0001;素期而深望者姑小試扵筮仕之&KR0004;¶
奉㠯周旋扵終身出䖏行蔵之際其為復躡古人之蹤¶
又不止乎絺章繪句間也叔竒勉之紹㒷戊寅吉日東¶
嘉王某序¶
　　　送葉秀才序¶
<pb:KR4d0235_SBCK_027-3a>¶
吾鄊&KR0105;理之斈甲扵東南先生長者聞道扵前以其師¶
友之淵源見扵言語文字間無非本乎子思之中庸孟¶
子之自得以詔後斈士子群居斈校&KR0062;藝場屋筆横渠¶
而口伊洛者紛如也&KR0145;科第登仕籍冨貴其身光大其¶
門者往往多自此&KR0151;出可謂盛矣然君子之斈為道小¶
人之斈為利談&KR0105;理而媒青&KR0181;果為道乎為利乎吾聞¶
洙泗之徒有堂堂乎張者欲斈干禄夫子不以其禄之¶
不可干而闢之也而告之曰言寡尤行寡悔禄在其中¶
矣古人之斈也謹言行而禄自至修天爵而人爵自&KR0025;¶
&KR0001;謂&KR0105;理者在是予假守楚東鄊人葉生䖏和者亦客¶
㳺是&KR0022;毎暇日過予扵郡齋音琅然而可聴議論粲然¶
<pb:KR4d0235_SBCK_027-3b>¶
而成文仰其&KR0001;藴皆吾鄊師友淵源之斈也䖏和早䘮¶
二親䏻刻苦自立友愛諸弟急難之念不頃刻忘懐其¶
扵&KR0001;斈豈口耳云者今&KR0005;之武林就秋賦求贈言以行¶
吾謂生之斈問議論文采取一苐不&KR0085;道贈人以言而¶
勉之科苐是亦利而巳矣何異市井相與言耶&KR0002;夫謹¶
言行而禄在其中&KR0113;天爵而人爵&KR0025;孔孟&KR0001;謂義理者¶
在是慁子之苐雖不&KR0085;道亦不䏻外是而得之也敢不¶
以告乾道乙酉五月二十二日永嘉王某序¶
　　　蔡端明文集序¶
文以氣為主非天下之剛者莫䏻之古今䏻文之士非¶
不多而䏻傑然自名扵世者亡幾非文不&KR0085;也無剛氣¶
<pb:KR4d0235_SBCK_027-4a>¶
以主之也孟子以浩然充塞天地之氣而發為七萹仁¶
義之書韓子以忠犯逆鱗勇叱三軍之氣而發為日光¶
玉㓗表裏六&KR0052;之文故孟子闢楊墨之功不在禹下而¶
韓子觝排異端攘斥佛老之功又不在孟子下皆氣使¶
之然也若二子者非天下之至剛者欤　國朝四葉文¶
章尤盛歐陽文忠公徂徕先生石守道河南尹公師魯¶
莆陽蔡公君謨皆&KR0001;謂傑然者文忠之文追配韓子其¶
剛氣&KR0001;激尤見扵責髙司諫書徂徕之氣則見扵慶暦¶
聖徳頌師魯則見扵願與范文正同貶之書君謨則見¶
扵四賢一不肖詩嗚呼使四君子者生扵吾夫子時則¶
必無未見剛之歎而乃同出扵吾¶
<pb:KR4d0235_SBCK_027-4b>¶
仁祖治平醇厚之世何其盛欤夫以㙜諌之風采朝士¶
莫不畏其筆端自侍&KR0025;而下奔走伺候其門者紛然也¶
文政鄱陽之貶余尹歐既與之同罪矣蔡公乃扵四賢¶
相継黜謫之後形扵&KR0084;詩而斥為不肖羞其見搢紳之¶
靣而辱甚市朝之撻則公之剛又可知也某&KR0004;見其詩¶
扵張唐英&KR0001;撰¶
仁宗政要甚歆慕之其後見公文集乃&KR0255;而不載&KR0060;以¶
為恨乾道四年冬得郡温&KR0092;道出莆田望公故居裵囬¶
顧嘆而不忍去入境訪公遺迹則首見&KR0001;謂萬安橋者¶
與大書深刻之記争雄且深惜其有済川之才而不至¶
扵大用登愛松堂九日山則又見公之詩與其真蹟猶¶
<pb:KR4d0235_SBCK_027-5a>¶
在凛然有生意如見其正顔色坐黄堂時也盖公至和¶
嘉祐間甞兩守是&KR0022;至今泉人稱太守之賢者必以公¶
為首求其遺文則郡與斈皆無之可謂缺典矣於是移¶
書㒷化守鍾離君松傳君自得訪扵故家而得其善本¶
教授&KR0253;君雝與公同邑而深慕其為人手校正之鋟板¶
扵郡庠得古律詩三百七十奏議六十四雜文五百八¶
十四而以四賢一不肖詩置諸卷首與奏議之切直舊¶
&KR0001;不載者悉編之比他集為最全且属予序之子曰端¶
明公文章文忠公甞称其清道粹羙後雖有善文詞好¶
議論者莫䏻改是評也予復何云然竊謂文以氣為主¶
而公之詩文實出扵氣之剛入則為謇諤之臣出則為¶
<pb:KR4d0235_SBCK_027-5b>¶
神明之政無非是氣之&KR0001;寓斈之者冝先&KR0386;養吾胷中¶
之浩然則彂而為文章事業庶幾無媿扵公云五年十¶
月永嘉王某叙¶
　　　䟦陳忠肅公手帖¶
忠肅公心畫勁徤&KR0011;其為人公孫徳齡予同年也文翰¶
有家法他日必䏻嗣其風烈紹㒷辛巳孟冬¶
　　　䟦季仲黙詩¶
仲黙予姑之子也與予同年生少予二十日自総角同¶
筆硯相得最甚弱冠&KR0025;林先生師禹扵金谿時大梁孫¶
皜子尚㳺吾鄊年少有俊才䏻&KR0084;詩予二人辱與之交¶
遂各出&KR0001;作詩編為集閱&KR0010;既乆謂以失之至隆㒷甲¶
<pb:KR4d0235_SBCK_027-6a>¶
申夏四月壬戌予兒聞詩暴蠧書得舊稿遺墨如故而¶
子尚在&KR0294;錄巳二十餘年仲黙化去亦一星終矣予流¶
涕讀之仲黙詩雖不多然皆憂囯傷時慷慨竒男子語¶
使天假之年有禄位于朝攄其素藴决不為脂韋軟孰¶
軰也舊㳺&KR0025;者八人有八叟之號仲黙號劲叟其後劉¶
銓全之鎮長方毛宏叔度與予皆相継塵忝仲黙才氣¶
不在人下獨不霑一命而死悲夫予因錄其詩詞凢二¶
十六首及予和仲黙與孫子尚姜渭叟二詩于後示其¶
子徽俾家蔵之以貽後人¶
　　　䟦温公帖¶
温公盛徳大業非東坡大手筆不䏻形容措国扵太山¶
<pb:KR4d0235_SBCK_027-6b>¶
之安今扵流水之原後人欲識元祐之治其大要如此¶
乾道乙酉後重陽六日¶
　　　又¶
孟子曰欲為君尽君道欲為臣尽臣道　&KR0026;宣仁&KR0001;問¶
温公&KR0001;對可謂各尽要道真尭舜君臣也乾道改元後¶
重陽一日¶
　　　䟦二劉帖¶
二劉先生直諒多聞如西京子政歆軰不&KR0085;多也敬&KR0026;¶
心畫如見偉人丁亥十二月書¶
　　　䟦王僉判植詩¶
秦氏以囯事讎非和也三綱五常之道滅矣何&KR0085;以語¶
<pb:KR4d0235_SBCK_027-7a>¶
春秋當時士大夫䏻力争者無㡬惟胡君&KR0022;衡慨上請¶
劍之書至今讀之令人増氣且令後世不謂我宋無人¶
可謂有功扵名教矣王君十詩引春秋尊王以譏切時¶
事韙矣然扵&KR0022;衡詆為小吏寡謀豈詩人之語固自有¶
深意耶乾道三年七月十四日書¶
　　　䟦余㐮公帖¶
某自㓜知慕四賢之為人頃守番陽祠范文正公而記¶
之過夷&KR0092;謁歐陽文忠公祠而賦詩有慶暦四賢今見¶
兩之句兹至鄂渚又&KR0023;&KR0026;余㐮公之勁畫如見其風采¶
動朝端時亦&KR0085;以慰平生之&KR0001;慕矣¶
　　　䟦馮員仲帖¶
<pb:KR4d0235_SBCK_027-7b>¶
員仲天下士也&KR0018;有用之才懐許囯之忠而不&KR0023;究其¶
萬一命矣夫雖困扵讒而死扵不幸然知已數公皆一¶
代之傑亦可以無憾矣其徒陳君季習出示詩文手帖¶
流涕讀之乾道三年六月¶
　　　䟦霍懷州傳¶
予毎嘆金虜之禍中原比唐安史之乱為甚唐守土之¶
臣死事者頗多靖康間独&KR0299;寥無聞何耶今始見何子¶
應作霍懷州傳捨生取義名節凛然可與睢陽二公同¶
称烈丈夫矣丁&KR0407;四月¶
　　　䟦王夷仲送行詩軸¶
夷仲校書予同年兄也政事文章皆過人一等三年間¶
<pb:KR4d0235_SBCK_027-8a>¶
兩見之于双溪慷慨論世事相勉必以名節予守&KR0490;子¶
夷仲㳺道山同年梁介子紹過&KR0490;得其書梁論舘閣人¶
才以夷仲為称首既而以勇退聞夷仲之退豈果為病¶
邪嗚呼萬里靣目書墨猶未乾而夷仲死矣其子過霅¶
川出舘中送㣔詩讀之流涕端人不易得非區區交友¶
之私也乾道三年十月十日書¶
　　　䟦杜祁公帖¶
杜正献公號清白宰相見其心畫令人起敬如見其正¶
色立朝時也乾道戊子孟夏書¶
　　　䟦&KR0253;元肅夢仙賦¶
樸鄊子作夢仙賦詞新意古超出翰墨蹊&KR0563;外盖司馬¶
<pb:KR4d0235_SBCK_027-8b>¶
長卿賦大人李太白大&KR0583;之&KR0011;可謂飄飄有&KR0466;雲氣冝¶
與神㳺扵八極之表也然予鄙陋之文何&KR0085;以當之其¶
乱日讀故書期以十年乃敢請&KR0001;未見非樸卿自謂也¶
盖勉予&KR0001;未至抑亦詞人&KR0134;百諷一之㫖耶乾道己丑¶
八月二十二日¶
　　　䟦張侍郎帖¶
張公子韶一代儒宗斈者&KR0001;共尊仰某恨不識之吾鄊¶
陳君開祖以斈問文采受知扵公為最厚其子出示手¶
帖二十&KR0083;凛然正直之氣見扵詞翰間愛其人敬其書¶
携以適閩乆而後帰之乾道巳丑十月二日¶
　　　䟦嚴伯威墨蹟¶
<pb:KR4d0235_SBCK_027-9a>¶
僧嚴公字伯威温州樂清人予祖母賈氏兄也性敏悟¶
道行&KR0012;潔斈兼禅教為緇林&KR0001;推重州郡迫以住持終¶
身不就愽通儒斈尤工詩文識者謂不减恵勤道&KR0467;之¶
流苐無知巳如歐蘇二鉅公耳㳺戯翰墨亦極其妙毎¶
片&KR0083;出入爭宝之有集曰&KR0467;澗卒于政和壬辰至乾道¶
己丑五十有八年矣有横陽章彬秀才得其&KR0001;書唐宋¶
詩八幅至泉南以献予郡博士&KR0253;君雍見而竒之請刋¶
于泮宫以廣其傳陳教授登予同年進士最善書亦謂¶
近世&KR0001;無也冬十一月戊午書¶
　　　䟦孫尚書張&KR0181;㣲帖¶
孫公尚書四朝文傑張公&KR0181;㣲當代才子孫尤長扵簡¶
<pb:KR4d0235_SBCK_027-9b>¶
尺張翰墨妙天下某晚軰恨不識尚書公比守霅川得¶
公二書時年幾九十而詞源筆力不衰如此張帥長沙¶
某移書求貢院字笔畫雄徤用扵湖泉二州&KR0026;者壮之¶
其&KR0001;荅書詞翰俱絶明年二公皆在&KR0017;録其既不&KR0023;瞻¶
尚書之&KR0130;又嗟&KR0181;㣲郎之不永世見其蹟思其人軸而¶
蔵之欲&KR0531;未果石似之察判見而喜之假之以帰刋於¶
其家以廣其傳可謂樂善好事矣乾道六年三月庚午¶
書于泉南郡齋¶
　　　曰義堂銘¶
郎莫君子&KR0041;&KR0005;&KR0519;湖北永堂名扵過客王某以曰義名¶
之銘曰¶
<pb:KR4d0235_SBCK_027-10a>¶
部使者之職莫重扵計㙜居是職者以桑大夫之心計¶
劉士安之鞭筭為善理財一於財而不以義特聚歛之¶
臣尔非特為民之蠧是亦為身之災易曰理財正辞禁¶
民為非曰義居是職坐是堂而無媿是名者其賢矣㢤¶
　　　鑑湖&KR0003;上¶
東坡先生甞謂杭之有西湖如人之有目某亦謂越之¶
有鑑湖如人之有腸胄目瞖則不可以視腸冑秘則不¶
可以生二湖之在東南皆不可以不治而鑑湖之利害¶
為&KR0057;重昔東漢太守馬臻之開是湖也在㑹稽山隂二¶
縣界中周回三百五十餘里溉田九千餘頃湖髙田丈¶
餘田又髙海丈餘水少則泄湖帰田水多則泄田帰海¶
<pb:KR4d0235_SBCK_027-10b>¶
故㑹稽山隂無荒廢之田無水旱之患者以此自漢水¶
和以来更六朝之有江東西晋隋唐之有天下與夫五¶
代錢氏之為囯有而治之莫敢廢也千有餘年之間民¶
受其利博矣乆矣至　囯朝之㒷始有盗湖為田者然¶
其害猶㣲盗扵祥符者&KR0379;一十七户至慶暦間為田四¶
頃而巳當是時三司轉運司猶切貴州縣使復田為湖¶
自是而後官吏因循禁防不謹姦弊日起侵盗愈多至¶
于治平熈寕間盗而田之者凢八千餘户為田盖七百¶
餘頃而湖侵廢矣然官亦未甞不禁而民亦未敢公然¶
盗之也政和未有小人為州内交&KR0096;幸專務為應奉之¶
計遂建議廢湖為田而&KR0010;輸其&KR0001;入于京師自是姦民¶
<pb:KR4d0235_SBCK_027-11a>¶
豪族公侵强據無復忌惮&KR0001;謂鑑湖者僅存其名而水¶
旱災傷之患無&KR0010;無之矣今占湖為田盖二千三百餘¶
頃&KR0010;得租来六萬餘石為官吏者徒見夫六萬石之利¶
扵公家也而不知九千頃之&KR0013;其害也知九千頃之&KR0010;¶
&KR0013;其害而巳而不知廢湖為田其害不止扵九千頃而¶
巳也盖鑑湖之開有三大利廢湖為田有三大害山隂¶
㑹稽昔無水旱之患者鑑湖之利也今則無&KR0010;無灾傷¶
盖天之大水旱不常有也至若小水旱何歳無之自廢¶
湖而為田毎&KR0010;雨稍多則田巳淹&KR0255;晴未乆而湖已枯¶
竭矣&KR0003;者以為水旱之患雖及扵九千頃之田而公家¶
實受湖田六萬石之入嗚呼其亦未之思也夫災必訴¶
<pb:KR4d0235_SBCK_027-11b>¶
訴必檢檢必放得湖田之租失常賦之入&KR0001;得&KR0001;失相¶
去幾何官失常賦而以湖田&KR0024;折之猶可也九千頃之¶
民田其&KR0001;失者不可計其何以&KR0024;折之耶王者以天下¶
爲家其常賦&KR0001;入亦廣矣豈利夫六萬石之入而以病¶
民耶况湖田之入在今日雖饒而他日亦&KR0005;同九千頃¶
而病矣使湖尽廢而爲田則湖之爲田者其可耕乎今¶
之告水旱之病者不獨九千頃之田也雖湖田亦告病¶
也况他無鑑湖則九千頃之膏&KR0254;與六萬石&KR0001;入之湖¶
田皆化爲黄茅白葦之場矣越人何以爲生耶此其爲¶
大害一也鑑湖三百五十八里之中蓄諸山三十六源¶
之水&KR0010;雖大涝而水不䏻病越者以湖䏻受之也今湖¶
<pb:KR4d0235_SBCK_027-12a>¶
廢而爲田三十六源之水無吞納之地萬一遇積雨浸¶
&KR0075;平原出水洪流滔天之&KR0010;湖不䏻納水無&KR0001;帰則必¶
有漂庐舍敗城郭魚人民之患甞聞紹㒷十有八年越¶
大水五雲門都泗堰水髙一丈城之不壊者幸也假令¶
他日湖廢不止扵今而大水甚扵往&KR0010;則其爲害當如¶
何此廢湖爲田其爲大害二也自越之有鑑湖也&KR0010;無¶
水旱而民&KR0085;扵衣食故其俗號爲易治何以知其然也¶
以守令而知之也自東都以来守㑹稽令山隂者多以¶
循吏称見扵史傳者不可一二㪯也非昔之守令皆賢¶
也盖民居樂&KR0010;之中室家温飽民之爲善也易尓比年¶
以来獄訟繁㒷人民流亡盗賊多有皆起扵無年去秋¶
<pb:KR4d0235_SBCK_027-12b>¶
災傷之訟山隂㑹稽為尤多非昔之民皆善良今之民¶
皆頑鄙也盖礼義生扵生扵飽煖盗賊起扵飢寒其&KR0020;¶
不得不然耳此廢湖為田不獨九千頃受其病獄訟之¶
&KR0001;以㒷人民之&KR0001;以流盗賊之&KR0001;以生皆此之由其為¶
大害三也自祥符慶暦至今建復湖之義者多矣而湖¶
卒不䏻復非湖之不可復也盖異議者有以揺之也異¶
議得以揺之者盖亦建議者之未䏻深究夫利害焉耳¶
建議者曰廢湖為田則九千頃&KR0013;水旱之害湖不可以¶
不復異議者曰九千頃雖&KR0013;水旱之害而常賦不尽失¶
以湖為田而官又得湖田之利為多湖雖廢而何害且¶
多為異&KR0003;以揺之此建議者之言卒奪夫浮議者之口¶
<pb:KR4d0235_SBCK_027-13a>¶
使建議者灼然知夫三大利害之&KR0001;在以折夫異議者¶
之云云則復田為湖有不可得而巳也¶
　　　鑑湖&KR0003;下¶
夫廢湖為田有三大害復田為湖有三大利湖固不可¶
以不復也然亦有三難揺扵異議一難也工多費廣二¶
難也郡守數易三難也今之占湖為田者皆&KR0096;势之家¶
豪強之族也侵耕盗種為日巳乆一旦欲奪而復之彼¶
必㳺談聚議妄陳利害曰劳民也費財也失官租也有¶
科率之&KR0368;也無積土之地也爭為異&KR0003;以沮害之官吏¶
方堕於因循苟且之習復為氣力多口舌者之&KR0001;動移¶
而欲兾成功扵&KR0010;月之乆可乎此揺扵異議一難也昔¶
<pb:KR4d0235_SBCK_027-13b>¶
人常計濬湖之工矣日役五千人濬至五尺當十五&KR0010;¶
而畢至三尺當九&KR0010;而畢(張伯玉/之説)夫用工如此之多歴¶
年如此之乆其為費如何今越不濬湖而財用猶不給¶
况㒷至大之役有不貲之廢耶此工多用廣二難也守¶
令之扵郡邑乆任則可以立事數易則不䏻成功况鑑¶
湖之開非一&KR0010;一時之&KR0001;䏻畢今之為守者或一&KR0010;而¶
遂迁或半&KR0010;而遽易湖之利害不暇問焉䏻知不䏻知¶
遑暇治其間慨然有志扵開復者功未及施而去計巳¶
迫矣後来者&KR0001;見不同復变前議以數易之守而欲㒷¶
浩大悠乆之役可乎此郡數易三難也湖有三不可不¶
開而厄扵三難開是終無䇿以開之耶某切謂欲遏浮¶
<pb:KR4d0235_SBCK_027-14a>¶
議則不可不白利害扵朝廷主之雖異議紛然但莫之¶
䘏可也如向者&KR0052;界之行扵天下固有不樂其事而欲¶
動揺之者多矣然&KR0052;界卒行而民受其利盖朝廷主之¶
則事無不可成者况一鑑湖耶彼異議者不過曰劳民¶
費財耳夫劳民費財㒷無用不急之務則不可如鑑湖¶
之利害如此謂之無用不急可乎自湖之廢也&KR0010;多災¶
傷細民艱食今扵農事之&KR0169;慕民濬治官出財民出力¶
兩有&KR0001;利民雖劳而不惮財雖廢而不虚矣彼不過曰¶
官失湖田之租民有科率之&KR0368;夫鑑湖之開千有餘&KR0010;¶
矣昔無湖田之租有囯者不以不&KR0085;爲病豈今日獨少¶
此耶况湖既復而民利㒷災傷不作而常賦不失民無¶
<pb:KR4d0235_SBCK_027-14b>¶
㐫荒之訴官無檢放之患較其&KR0001;得與今孰多至若錢¶
米之費當一出扵官而不取扵民竹木之具雖資之扵¶
民而尽酬其直胥吏都有從而&KR0368;民者則嚴法令以治¶
之尚何科率之憂耶越人多謂湖可開也而土無&KR0001;帰¶
是不難積其泥&KR0151;以為丘阜昔呉長文常論之矣今湖¶
之側曠地固多擇其利便随其逺近而丘阜之土非&KR0001;¶
患也欲沮濬湖之計者不過數者之&KR0003;而皆有以取之¶
尚何浮議之䘏耶謂日役五千人濬至五尺十五&KR0010;而¶
畢者盖通三百五十里之間而計之也某謂今之濬湖¶
固未䏻㪯三百五十里之内而尽復之也湖自熈寕以¶
来建議者立两存之&KR0003;有牌内牌外之限今牌尚存而¶
<pb:KR4d0235_SBCK_027-15a>¶
牌内亦盗而為田矣為今日計者當先復牌内之湖其¶
用工固有間自牌之外當以漸治之可也&KR0001;費之財自¶
本府&KR0052;畫外又當請扵朝乞毎&KR0010;湖田&KR0001;入之米以為¶
雇工㒷役之費朝廷捐六萬石之米不&KR0085;以為多寡越¶
得此以辦事則沛然有餘矣欲復田為湖必當遅以&KR0010;¶
月之乆有乆㒷之役無乆任之守以主之則異議一揺¶
而事必中輟是又當請扵朝置開湖一司扵越命守倅¶
帶提㪯主管之職如&KR0134;農斈事之&KR0011;又命二知縣分董¶
之(舊日㑹稽山隂知縣/皆帯提㪯鑑湖事)守既職其事則必任其責雖迁¶
易不常而後来者不得不継非正術同也盖職使然也¶
又有倅終任以管其事令終任以董其役則責有&KR0001;帰¶
<pb:KR4d0235_SBCK_027-15b>¶
又命監司督察賞罰之俟湖成之日凢主其事董其&KR0229;¶
者皆次苐加賞如是則湖不患其不復也昔論復湖之¶
利害者多矣莫如曽子固子固之言曰謂湖不必復者¶
曰湖田之入固饒矣此㳺談之士為利扵侵耕者言之¶
也使湖尽廢則湖田亦旱矣謂湖不必濬者曰益隄壅¶
水而巳此好辨之士為樂聞苟簡者言之也以地&KR0020;較¶
之壅水使髙必敗城郭矣二者既不可用而欲禁侵耕¶
開告者則有賞罰之法矣(&KR0253;堂)欲謹水之蓄泄則有閉¶
縦之法(杜&KR0142;)欲痛絶敢田者則㧞其苟責其力以復湖¶
而重其罰又有法矣(杜&KR0142;)或欲任其責扵州縣與轉運¶
使與提&KR0039;刑獄(吴奎)或欲以毎&KR0010;農&KR0169;濬湖(吴奎)或欲¶
<pb:KR4d0235_SBCK_027-16a>¶
禁田石柱之内者又皆有法矣(張伯/玉)欲知濬湖之淺深¶
用工㡬何為日幾何欲知増隄竹木之費幾何使之安¶
出(張伯/玉)欲知濬湖之&KR0151;泥積之何&KR0001;(吴奎)又以計之矣¶
欲知工起之日或浮議或揺役夫内潰則不可以必其¶
成(張伯玉)又已論之矣(子固)誠䏻収衆&KR0003;而考其可否¶
用其可者而以在我者潤澤之令言必行法必㪯則何¶
功之不可成何利之不可復㢤子固昔甞倅越知鑑湖¶
之利害為詳而其言有&KR0085;取者故并記其畧有䏻㪯行¶
子固之言而不棄某之兩則湖庶乎其可復不然姑存¶
其&KR0003;以俟馬太守再生可也¶
　　　別院省試䇿問二首¶
<pb:KR4d0235_SBCK_027-16b>¶
問自古帝王圖天下之大業必貴乎好謀而䏻断謀固¶
不易而断爲&KR0057;難謀之扵新固不若謀扵舊也然孫&KR0096;¶
之拒曺操吴人以衆寡不敵爲憂張昭爲定䇿舊臣乃¶
&KR0134;&KR0096;迎之果從其謀其䏻成赤壁之功建鼎峙之囯乎¶
謀之扵寡固不&KR0002;謀扵衆也然憲宗之伐淮蔡卿士莫¶
随扵議伐之&KR0004;小大並疑扵既伐之後使帝惑群議而¶
不任忠臣其䏻成破賊之功振唐室之威令乎謀之扵¶
少固不若謀之扵老也然世宗欲親征劉旻馮道以四¶
代之老力諌其行果從其謀其䏻成髙平之捷而北取¶
三関乎謀之扵下固不若謀之扵左右大臣也然澶淵¶
之&KR0229;大臣有欲避其鋒而&KR0134;幸吴蜀者當時苟從其謀¶
<pb:KR4d0235_SBCK_027-17a>¶
天下幾乎其不分裂乎夫囯有大疑謀之扵舊謀之扵¶
衆謀之扵老謀之扵大臣可也彼三¶
章聖皇帝乃違其&KR0001;宜&KR0025;之謀而以之取勝何耶豈群¶
謀有不&KR0085;取而断之以獨見之明耶抑當時運籌幃幄¶
之臣固有出人意表者耶共惟¶
主上以聖徳受禅天下同心戴之蠢兹醜虜尚敢不恭¶
天地神人罔不憤怒&KR0416;&KR0163;之事上貽宵旰之憂議者謂¶
欲㒷師以拒之命&KR0005;以伐之耶則有以力非其敵如吴¶
人之惧魏唐人之慮淮蔡者謂冝親屈萬乗以征之耶¶
則又慮䇿非萬全必有異議如&KR0139;徳景徳之臣者彼其¶
心皆出扵憂囯特其&KR0001;見有不同持不同之論而紛然¶
<pb:KR4d0235_SBCK_027-17b>¶
扵人主之前則謀&KR0005;孰&KR0025;而断&KR0005;安出耶諸君抱甽畝¶
惓惓之患乆矣必有竒䇿可以済世群試春官盖得言¶
之秋也願詳論前古好謀䏻断之君其事孰可行於今¶
者有司&KR0005;采而獻焉以賛　雄断¶
問非建功立名之士無以排禍乱而闢土&KR0416;非守節死¶
義之士又無以折姦邪而扶持宗社二者皆有囯之&KR0001;¶
急不可不兼崇而並尚也議者謂西漢有功名而無節¶
義東漢有節義而無功名兼之者其三囯人才乎抑甞¶
即固曄夀之史而攷之三者之&KR0003;似非至論西京有折¶
而不撓號近古社稷臣者有&KR0397;淮南之謀懐甽畝之志¶
者非節義與東都有感㑹風雲上應列宿者有舉空朝¶
<pb:KR4d0235_SBCK_027-18a>¶
廷&KR0300;筆取封侯者非功名與三囯人才固多矣傑然乎¶
其間者殆不過數子蜀諸&KR0081;亮固天下竒才也然史氏¶
謂其連年動衆未䏻成功兵機&KR0005;畧非其&KR0001;長功名亦¶
少貶矣魏荀或固有王佐風也然論者譏其恊規曺氏¶
氏以傾漢祚機鍳先識未充其志節義亦少貶矣吴周¶
瑜魯肅建獨断之明出衆人之表智畧俱可称也然或¶
謂赤壁之役瑜&KR0023;虚名荆州之借乃肅之短功名節義¶
又果䏻兼之否謂西漢無節義東漢無功名非厚誣與¶
謂三囯兼兩漢&KR0001;長非溢羙與我　祖宗之世人才軰¶
出功名節義爲兩全視兩漢三囯爲逺過自艱難以来¶
不惟兼全者無䏻以&KR0001;長見称亦亡幾視兩漢三囯爲¶
<pb:KR4d0235_SBCK_027-18b>¶
有媿　主上側席求賢昔囬恢復正有志之士建功立¶
節之秋也敢問何以排禍乱而復土&KR0416;何以折姦謀而¶
扶宗社死者可作其誰與帰願摭前史并¶
國朝人才而併論之&KR0005;以&KR0026;諸君筮仕之志¶
　　　&KR0052;筵故事¶
唐書魏證傳太宗問證爲君者何道而明何失而暗證¶
曰君&KR0001;以明兼聴也&KR0001;以暗偏信也堯舜氏闢四門明¶
四目逹四聡雖有共鯀不䏻塞也靖言庸違不䏻惑也¶
秦二世&KR0046;蔵其身以信趙髙天下潰叛而不得聞梁武¶
帝信朱异侯景向関而不得聞隋煬帝信虞丗基賊徧¶
天下而不得聞故曰君䏻兼聴則姦人不得壅蔽而下¶
<pb:KR4d0235_SBCK_027-19a>¶
情通矣¶
　臣曰善㢤太宗之問魏徴之對也人君以一人之聦¶
　明接衆多之臣下共鯀趙髙朱异虞世基之徒世未¶
　嘗無然靜言庸違不䏻惑堯舜之君壅閉不聞乃䏻¶
　乱秦梁隋之國者豈不在乎兼聽偏信之殊耶人君¶
　初未嘗不好治而惡乱亦未嘗不&KR0082;用君子而去小¶
　人然君子卒不䏻用小人卒不䏻去者盖君子獨立¶
　而無&KR0135;小人植黨以自私人君&KR0005;一用君子群小人¶
　懼其不便扵巳也必巧為飛&KR0618;以中傷之將去一小¶
　人群小人懼其失&KR0001;依也必巧為逰言而隂為之地¶
　人君&KR0005;訪之左右之人耶左右之人未必不如齊人¶
<pb:KR4d0235_SBCK_027-19b>¶
　之毁即墨而譽阿大夫也&KR0005;訪之百官耶百官之中¶
　未必不如八司馬之譽王&KR0361;文也&KR0005;訪之耳目之臣¶
　耶耳目之臣又未必不有額叩龍墀如劉栖楚之黨¶
　李逢吉也&KR0005;訪之元老大臣耶元老大臣又未必不¶
　隂有&KR0001;畏私&KR0082;納交如張禹之黨王鳳也遂使人君¶
　聰明惑&KR0333;心無&KR0001;主君子&KR0005;用而復舍小人&KR0005;舍而¶
　反用小人之黨日熾君子之&KR0020;益&KR0012;卒至扵在位皆¶
　小人而空國無君子人主&KR0012;立而不自知天下未有¶
　不為秦為梁為隋者其始起扵偏信之私其終至扵¶
　禍乱危亡而不可救可不戒㢤此四門不可以不闢¶
　四目不可以不明四聡不可以不逹心術不可以不¶
<pb:KR4d0235_SBCK_027-20a>¶
　正君子小人不可以不擇也¶
唐書李絳傳憲宗嘗對絳稱太宗明皇之盛朕欲庶㡬¶
二祖之道徳風烈無媿謚號不為宗廟羞何行而至此¶
乎絳曰陛下誠䏻正身勵已尊道徳逺邪佞進忠直與¶
大臣言欽而信無使小人㕘焉與賢者㳺親而禮無使¶
不肖與焉去官無益扵治者則材䏻出斥宫女之希御¶
者則怨曠消&KR0005;帥擇士卒勇矣官司公吏治輯矣法令¶
行而下不違教化篤而俗必遷如是可與祖宗合徳號¶
稱中興夫何逺之有言之不行無益也行之不至無益¶
也帝曰美㢤斯言朕&KR0005;書諸紳耶詔絳與崔群䓁捜次¶
君臣成敗五十種為連屏張便坐¶
<pb:KR4d0235_SBCK_027-20b>¶
　臣曰有賢君無賢臣不可以&KR0384;治有賢臣無賢君亦¶
　不可以&KR0384;治惟臣主俱賢然後可以相與大有為&KR0026;¶
　憲宗&KR0001;問與李絳&KR0001;對可謂臣主俱賢矣帝承肅代¶
　徳順頽弊委靡之餘慨然有意正&KR0026;開元之盛絳&KR0001;¶
　陳皆切一時終戒之曰言之不行無益也行之不至¶
　無益也帝夫資英武推誠聽諌聞絳之言而&KR0082;書紳¶
　非飾虚詞以面褒之而巳退䏻断然而力行之内任¶
　忠賢外誅僣叛唐之威令至扵復振皆絳言有以啓¶
　之嘗欲相絳官者世突承璀寵方盛忌其進隂有毀¶
　短帝遂出璀而用絳不疑嘗威夏對延英帝汙浃衣¶
　絳故趨出帝曰朕宫中&KR0001;對唯宦官女子&KR0082;與卿講¶
<pb:KR4d0235_SBCK_027-21a>¶
　天下事乃其樂也又嘗對左右稱絳言骨鯁為真宰¶
　相非絳之忠讜不䏻盡言以啓沃非帝剛明果断亦¶
　豈䏻受盡言而用之凡絳&KR0001;言無一不行卒䏻與太¶
　宗明皇號為唐室三宗盛㢤使帝䏻終始行絳言不¶
　以小人而㕘君子不與不肖而與賢不退絳而進承¶
　璀不罷裴度而用皇甫鏄中興之業寧有不終耶(臣)¶
　&KR0060;謂&KR0384;治之君不可不聽諌不可不用賢尤不可不¶
　力行又不可不始終如一也¶
　　　&KR0052;筵講義¶
　　春秋¶
　　　　僖公¶
<pb:KR4d0235_SBCK_027-21b>¶
(臣)聞僖公名申莊公之子閔公庶兄也莊公既没魯¶
　有内難子般閔公相継遇禍季友以僖公適邾遂入¶
　而立之僖公即位首䏻遵伯禽之法儉以&KR0085;用寛以¶
　愛民史克作駉詩以頌之䏻用賢相君臣有道史克¶
　作有駜以頌之䏻修泮宫以服淮夷作泮水以頌之¶
　&KR0014;復周公之七宇作門宫以頌之僖在春秋十二公¶
　中㝡為有道而享國亦長(臣)&KR0060;謂魯之有僖公猶周¶
　之有宣王也宣王䏻復文武之境土中興周室見扵¶
　大小雅僖公䏻復周公伯禽之業中興魯國見扵臼¶
　頌仲尼刪詩而有取焉者盖以宣王僖公之事有可¶
　以為法扵後世也然許頌僖公如此為春秋猶不免¶
<pb:KR4d0235_SBCK_027-22a>¶
乎譏何耶春秋之法責賢者備¶
元年春王正月¶
　隠公不書即位継故也春秋之法継正而書即位者¶
　正也継正而不書即位是不自正也隠公是也継故¶
　而不書即位者亦正也継故而書即位必有大惡也¶
威公宣公是也僖公継閔公之難故不書即位以見¶
　正人君䏻正其始斯䏻正其終正始之道必先正其¶
　心念慮云為不可以不正視聽言動不可以不正出¶
　入起居不可以不正左右前後不可以不正以之正¶
朝廷正百官正萬民正四方其身既正㒺敢不正¶
齊師宋師曹師次于聶北救邢¶
<pb:KR4d0235_SBCK_027-22b>¶
　莊三十二年冬狄伐邢管仲言扵齊侯曰戎狄豺狼¶
　不可厭也諸夏親暱不可弃也宴安耽毒不可懷也¶
　請救邢威公&KR0025;管仲之言扵閔元年救之今又救之¶
　春秋悪用兵至書救則善之也&KR0086;中國相侵伐至攘¶
　夷狄則與之也齊侯往年雖救邢而不䏻卻狄者田¶
　齊侯不親往也故書曰齊人救邢今三國皆&KR0091;師者¶
　非&KR0005;尊師衆也必三國之君在焉然不曰齊侯宋公¶
　曹伯者不以救邢之師與齊侯也救者善也其曰不¶
　以救邢之師與齊侯何也狄人伐邢閱三&KR0010;矣往雖¶
　救之而不親往今雖親往又不急造其國以救之方¶
　且次于聶北有逗留&KR0026;望之意&KR0241;邢為狄&KR0001;逐遷于¶
<pb:KR4d0235_SBCK_027-23a>¶
　夷儀齊侯雖有救患之仁心而無急義之大勇故春¶
　秋雖書救以善之又書次以譏之由是見聖人之心¶
　急扵攘夷狄而救中國也¶
　　　小學講¶
　　論語¶
　昔孔子以天縦之聖講道洙泗之間群天下英才而¶
　教育之盖三千人弟子記其善言善行謂之論語垂¶
　諸後世與六&KR0052;並傳欲修身者不可不知是書欲事¶
　親者不可不知是書欲事君者不可不知是書欲治¶
　天下國家者不可不知是書是書者造道入徳之門¶
　戸窮理盡性之本原也學是書者當自正心誠意始¶
<pb:KR4d0235_SBCK_027-23b>¶
學而第一¶
子曰學而時習之不亦&KR0003;乎有朋自逺方来不亦樂乎¶
人不知而不愠不亦君子乎¶
　人不可以不學故論語二十篇以學爲首時過而後¶
學則勤苦而難成故弟子首記夫子之言曰學而時¶
習之時者何人生十年曰㓜學夫子年一有五而志¶
扵學自十&KR0010;以上學之時也十五以上尤不可不志¶
扵學也學以時而習則積不以時而習則荒學而時¶
習之則理有&KR0001;明而心有&KR0001;見故&KR0003;&KR0003;者自内言之¶
　也獨學而無友則&KR0012;陋而寡聞今有朋焉来自逺方¶
相與講習有直諒多聞之益故樂樂者自外言之也¶
<pb:KR4d0235_SBCK_027-24a>¶
　故學以時則心志通朋来自逺則名譽彰宜為人&KR0001;¶
　知也而有不知者焉在常人之情知則喜不知則愠¶
喜愠生扵知不知其為人也亦少矣君子學&KR0085;乎已¶
　而&KR0001;樂在内初不恤乎人之知不知此人不知而不¶
　愠&KR0001;以為君子¶
有子曰其為人也孝弟而好犯上者鮮矣不好犯上而¶
好作亂者未之有也¶
　有子者孔子弟子有若也孔子没弟子思之以有若¶
貌類聖人嘗以事孔子之禮事之矣故有若亦以子¶
　稱扵論語善事親為孝善事兄為弟孝弟者闔門之¶
懿百行之先也事親孝故忠可移扵君事兄弟故順¶
<pb:KR4d0235_SBCK_027-24b>¶
　可移扵長擴而充之至扵格上下通神明凖四海未¶
　有不本扵此者堯舜古之盛帝其道至大也孟子稱¶
　之曰孝弟而巳矣堯舜之道不止扵孝弟然其&KR0001;以¶
　巍巍蕩蕩後世莫及者盖由其以孝弟擴而充之也¶
　夫理一而已舉斯心而加諸彼則孝弟者為臣必忠¶
　為子必順小則必不好犯上大則必不至作亂盖理¶
　之必然&KR0001;謂犯上者如少&KR0466;長小加大之類是也兹¶
　固孝弟者之&KR0001;不為然臣之事君有犯無隠君或有¶
　過不得不犯顔而諌則&KR0001;謂犯上者固亦有之是盖¶
　出扵不得巳非其心之&KR0001;好故曰好犯上者鮮矣至¶
　若好作&KR0333;則必無之理故曰未之有也&KR0001;謂作亂者¶
<pb:KR4d0235_SBCK_027-25a>¶
　非必稱兵畔逆然後謂之作&KR0333;也凡事君不忠者皆¶
　可謂之作乱朋姦㒺上謂之作乱可也蠧國害民謂¶
　之作乱可也盗國家之名器者謂之作乱可也&KR0060;人¶
　主之福威者謂之作乱可也作者盖厲階巳生而有¶
　必乱之理在家則為賊子在國則為乱臣此固孝弟¶
者之大罪人其心必不好之亦理之必然也¶
為政第二¶
子曰為政以徳譬如北辰居其&KR0001;而衆星共之¶
　古之學者為巳非止乎為巳也學既&KR0085;乎巳行其&KR0001;¶
　學斯可以為人故先之以學次之以為政學與政非¶
　二物顧&KR0001;學者如何爾學帝王仁義之術則為徳政¶
<pb:KR4d0235_SBCK_027-25b>¶
　學覇者刑名之術則為刑政㓜之&KR0001;學壯之&KR0001;行一¶
　也為政以徳是帝王仁義之學也非修徳扵為政之¶
　時行&KR0001;學扵為政之時耳正其身而天下自㱕故譬¶
　之北辰北辰嘗居其&KR0001;而衆人咸拱人君以徳為政¶
　無為而治而天下共尊古之人有行之者堯舜禹湯¶
　文武是也尔雅曰北極謂之北辰郭璞&KR0474;之曰北極¶
　天之中以正四時以其居天之中故曰極以其䏻正¶
　四時故曰辰漢書天文志曰中宫太極星其一明者¶
太一之常居也是之謂北辰或以北斗為北辰非矣¶
梅溪先生後集第二十七¶
