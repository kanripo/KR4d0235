# -*- mode: mandoku-view; -*-
#+TITLE: 梅溪先生廷試策奏議
#+DATE: 2015-09-11 12:36:36.652782
#+PROPERTY: ID KR4d0235
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 26
#+PROPERTY: FILE SB04n0326-026梅溪王先生文集後集-卷第二十六.
<pb:KR4d0235_SBCK_026-1a>¶
¶
<pb:KR4d0235_SBCK_026-1b>¶
<pb:KR4d0235_SBCK_026-1b>¶
梅溪先生後集卷第二十六¶
　　記¶
　　　妙果院蔵記¶
紹興戊寅春潜澗寳印師傳天台教于永嘉妙果院未¶
幾有尼文賛来施寳蔵直萬金緇素咸恱潜澗師走介¶
致書于越命某記之某甞聞吾儒中有二大善知識曰¶
東坡居士曰王荆公俱以文章名世然其道不同終身¶
不相恱及東坡記聖相蔵荆公深嘆服之盖二公俱深¶
於佛故䏻賞音作者之手識者之眼不可相掩也如此¶
某書生也扵佛學素否通曉其將何&KR0003;以發&KR0045;之然於¶
潜澗為猶子義不可辞抑甞聞佛之為教矣其&KR0003;𢙣貪¶
<pb:KR4d0235_SBCK_026-2a>¶
而喜施與吾儒同然其徒多好人之施而不䏻自施失¶
佛之意逺甚今是尼也富扵財積而䏻散生平植福之¶
施動以千緡計又罄衣缽以製是蔵百寳粧嚴極其工¶
巧卒不自有而帰之妙果可謂善施得佛之遺意矣然¶
施易爾不妄施難是蔵之成也求之者多咸莫之施妙¶
果不求而蔵自来可謂䏻具眼矣兹爲可書偈曰¶
　　壮㢤古東嘉　妙果宅其西　老宿山中来¶
　　應縁傳妙法　有尼號員凈　香火廬松楸¶
　衣缽抽萬金　造次大寳蔵　&KR0052;文浩卷軸¶
　　一一刺血書　用報父母恩　普及一切衆¶
　　神光屡發現　遍地生金星　至誠感幽𡨕¶
<pb:KR4d0235_SBCK_026-2b>¶
　　&KR0026;者咸賛嘆　忽發喜捨心　願帰諸妙果¶
　　法師慧業就　宝蔵来證明　𫠦施以其人¶
　　是䏻具道眼　圎淨施宝蔵　道心益員凈¶
　　况施扵妙果　因果冝無窮　妙果得宝蔵¶
　　道場日益振　大作諸佛事　廣結諸因縁¶
　　須弥一轉間　功徳無邉量　轉轉無巳時¶
　　功徳亦如是¶
　　　夢庵記¶
夢者誠之𫠦形也髙宗形扵得賢仲尼形扵見聖荘周¶
形扵化蝶楊雄形扵&KR0269;鳯范式形扵𦵏友夢之小大雖¶
不同其為誠之𫠦形則一也仙居陳君勉卿執親䘮如¶
<pb:KR4d0235_SBCK_026-3a>¶
禮以孝称于鄊初求佳城未𫉬&KR0397;食弗遑一夕夢侍其¶
親逰于睦溪之原指其䖏以語之明日訪焉果得其地¶
&KR0114;人吉之遂畢窀穸因築庵以守以夢名之志其𫠦以¶
得也某辱與君之弟文卿㳺上庠為同舍生又與君之¶
子三省逰于剡三省以夢庵之事語子且求文以記予¶
謂&KR0026;人之術不必驗之行事因其誠之𫠦形亦&KR0085;知其¶
大畧髙宗可以知其賢孔子可以知其聖荘周可以知¶
其逹楊雄可以知其文范式可以知其義陳君之夢可¶
謂知其孝矣彼有夢屍得官蔵&KR0126;得財心之𫠦念者果¶
何事夢之𫠦見者果何物耶與陳君之夢固有間矣¶
　　　雁蕩山夀聖白岩院記¶
<pb:KR4d0235_SBCK_026-3b>¶
諾矩羅居震亘東南山名雁岩最為造物𫠦惜祕扵萬¶
萬古而𩔰扵本朝山中絶境皆廬扵佛子開闢&KR0052;营必¶
其徒之有道力者驅龍蛇虎豹魑魅魍魎而有之&KR0096;輿¶
數椽侵㝷萬柱如全了之庵扵芙蓉今為䏻仁行亮谷¶
于安禅今為灵岩文吉庵于碧霄今為灵峯是也山之¶
内外招提無慮二十餘𫠦問其&KR0052;始與廢而復興無非¶
有道力者焉山之東有嶺曰謝公丗傳灵運好逰山而¶
不知有雁蕩䗶屣窮幽至此而返去嶺而北若干里有¶
山曰白岩水曰仙谿去岩而北若干里有王子晉仙橋¶
子晋遺蹟在吾州者三一在永嘉二在樂清兹其一也¶
夀聖院在白岩之下峰&KR0717;而竒水清而駃松竹蓊然而¶
<pb:KR4d0235_SBCK_026-4a>¶
深盖諾矩羅駐錫王子晋飛仙謝康樂登臨嘯咏之𫠦¶
宜幽人逸士迯名晦身&KR0113;真斈道者徜徉乎其間也院¶
創于唐㑹昌四年至明年廢又明年復興&KR0004;曰仙溪白¶
岩院至大宋治平四年十月始賜夀聖額宣和三年燎¶
于魔㓂院僧元象憫之草創殿閣塑像貌以奉香火&KR0010;¶
乆寖壊僧子親慨然曰兹山吾祖潘氏𫠦捨殿與像吾¶
師𫠦建也其可坐眠而&KR0549;之耶扵是紏同志募衆縁出¶
力以成就之宝殿巍然輪奐翬飛&KR0026;者咸㑹&KR0172;喜讃嘆¶
工未畢㑹傳教于邑之七宝双峯二院其徒文表住是¶
山遂卒其事而道場為之一新嗚呼君子親者真可謂¶
具道力有功扵其教者矣¶
<pb:KR4d0235_SBCK_026-4b>¶
　　　雁蕩山本覺院殿記¶
有僧景暹来自雁蕩䄂前傳法䏻仁宣公今傳法灵岩¶
行公書求余文記本覺院殿余延之坐飯之贈以詩辞¶
不䏻記暹曰宣公年踰九十有名行緇林推重為老禅¶
今退居是山&KR0085;以重吾徒行公蜀人傳心印扵名師與¶
賢士大夫㳺且䏻詩甞受知扵君某以二禅師之命故¶
来&KR0133;勿辞余善其言遂諾之院舊名延唐而不知其開¶
山之始甞廢于㑹昌至乾寕二年復興増額曰乾寕延¶
唐我宋有天下元年改賜今名院在雁山之東隅住以¶
甲乙祥符延禧間僧友忠南逰五羊得天竺國貝葉梵¶
書以帰至今猶存釋家旧殿建扵元豊&KR0004;&KR0010;乆垂壊日¶
<pb:KR4d0235_SBCK_026-5a>¶
者以山門不振咎其基之不吉暹出&KR0133;力募財鳩工垂¶
二十年以紹興戊寅秋九月易地而迁之棟宇鼎新金¶
碧照輝用力孔艱迄乃有成可嘉也巳詞曰¶
　雁蕩之陽　延唐道場　毁于㑹昌　起廢乾寕¶
我宋龍興　本覺是名　先民不作　金仙斯斍¶
　㠯斍後斍　山中老禅　出世應縁　亦斍之先¶
　咨尔釋子　潜心宗㫖　不斍不巳　忠得貝書¶
暹興殿廬　亦斍之徒　殿廬既周　勿怠薰修¶
同國戚休唐祚既迁　我宋是延　億萬斯年¶
　　　天香亭記¶
剡中佳山水為東南州之眉目汝南周君堯夫得爽塏¶
<pb:KR4d0235_SBCK_026-5b>¶
于剡山之陽挟双谿之勝而家其上廣厦耽耽在剡爲¶
甲有岩桂數百根皆古木也蒼然成林森然而隂洞前¶
而深闢&KR0563;通幽而亭乎其中主人日與客㳺焉如入宜¶
人之林而夏不知暑如登飛来之峯而香飄自天如&KR0016;¶
蟾蜍㳺兎宫而下視人間世真剡中之絶景也予丙子¶
冬過剡把酒是亭時尭夫將𢧐藝南宫予因目之曰天¶
香明年春果擢巍苐與予爲同年友堯夫命予記之而¶
未暇逮今七載毎移書必及之乃爲之言曰學者方未¶
第志在乎得耳得則喜失則非故以登科爲化龍爲折¶
桂春風得意看花走馬晝錦還鄊世俗相歆𧰟曰仙子¶
天上帰也是特布衣之士詫一第以爲天香耳若夫學¶
<pb:KR4d0235_SBCK_026-6a>¶
士大夫𫠦謂香者則不然以不負居聀以不欺事君以¶
清白正直立身姓名不汙干進之書足跡不至&KR0096;貴之¶
門進退以道窮逹知命節貫&KR0010;寒而流芳後丗斯可謂¶
之香矣唐宋璟以芬香勉張&KR0003;漢李固以糞土視胡廣¶
趙戒名乎名乎科苐爵禄云乎㢤堯夫筮仕有䏻声且¶
挺挺好議論時事逺大未易量予方以名節相期必不¶
&KR0018;𫠦以名亭者矣堯夫又䏻樂教難弟諸子皆力學行¶
見棣蕚聨芳芝蘭並秀濟濟詵詵天香滿門不止燕山¶
之竇而巳然科第之香孰知名節之香堯夫又當躬行¶
以率之¶
　　　顔范祠堂記¶
<pb:KR4d0235_SBCK_026-6b>¶
聖賢有不同時而生得同時而祀者勾龍棄同祀扵壇¶
為社稷之佐周公孔子同祀扵學為先聖先師顔子孟¶
子同配食扵文宣王之廟功同道同時不必同也唐顔¶
文忠公　國朝范文正公時異道同者欤忠孝之性仁¶
&KR0105;之學文武兼資之才正色立朝見危致命毅然不可¶
奪之大節特書大書于史如出一身使其易地范必能¶
&KR0162;軀死難如嚴霜烈日可畏而仰顔必䏻破西賊之膽¶
威而臣之為慶暦頌中夔卨也又皆以直道不容出守¶
于饒遺愛在民至今饒人語太守之賢者必以二公為¶
首&KR0010;時祀之不絶𨺚興甲申秋七月某&KR0004;至郡訪二公¶
之像或卑居乎老氏之官或雜䖏乎九賢之堂廟貌不¶
<pb:KR4d0235_SBCK_026-7a>¶
&KR0091;祀事弗䖍扵典為缺郡圃有堂名慶朔文正𫠦建也¶
遂即堂以祀堂之右有宇而虚命工葺之塑二像合為¶
一祠以時之先後而左右焉書二傳于壁後十一月丙¶
寅帥同僚祀之&KR0084;曰¶
宋唐相望三百年堂堂顔范两鉅賢文武忠孝名節全¶
胡雛哮噬方無前二十四郡惟平原首唱大義扶危顛¶
朝廷草昧官鷹鸇膽落邪侫驚梟鳶&KR0017;質下拜心矍然¶
殞身賊手命乃天一門忠義有二難&KR0466;烟閣上兄常山¶
英烈言言光簡編銀鈎鉄畫餘剛堅𦤺君堯舜書萬言¶
樂後天下憂則先立朝蹇蹇心惓惓邪者我仇屡左迁¶
夏童优邉躬&KR1060;鞬談𥬇為囯臣腥羶閣開天章䇿治安¶
<pb:KR4d0235_SBCK_026-7b>¶
誰吾與者杜富韓風采&KR0994;&KR0994;四諫官徂徕頌配崧髙篇¶
山髙水長大名傳吴頭楚尾番江邉甘棠遺愛清芬聨¶
如秋桂菊春蘭荃像而祠之敢不䖍&KR0112;稷蘋蘩羞豆𥸅¶
一杯薄薦清湾泉公乎為神為飛仙假令而在當執鞭¶
凢百君子宜勉&KR0999;¶
　　　思賢閣記¶
番陽&KR0550;事之東偏有堂曰平政堂之北有閣曰芝秀郡¶
以芝名者四&KR0550;之後堂曰玉芝驛與門曰灵芝及是閣¶
是也皆因芝山以名然亦繁且&KR0232;矣堂丗傳文正范公¶
𫠦名雖百世不可易是閣名與堂𩔖冝易之閣北瞰郡¶
圃春有百卉有㳺人鳥有幽声夏有濃緑有清風蝉嘒¶
<pb:KR4d0235_SBCK_026-8a>¶
嘒有新声秋有踈林冝夕陽冝月冬有茂松冝雪中&KR0026;¶
冝風雨中聴然皆不&KR0085;以名有九賢堂四賢堂在焉園¶
林乃其遺躅也花卉皆其甘棠也茂松雪月乃其髙風¶
餘韵也噪而静鳴而幽乃其吟咏中景物也登其間思¶
人遂名之曰思賢予不才至郡且朞矣日坐平政堂&KR0629;¶
精神扵案牘間不䏻使吏之不吾欺惧政之不平而有¶
媿扵斯堂也則登是閣而寓目焉思賢也訟理政平庶¶
民安扵田里而亡嘆息愁恨之心是將何術以致之此¶
予之𫠦以思亦後人之𫠦冝思也語曰見賢思齊焉羣¶
賢不復見矣悠悠我思扵是乎書乾道元年夏五月二¶
十八日東嘉王某記¶
<pb:KR4d0235_SBCK_026-8b>¶
　　　瀟洒齋記¶
思賢閣之下有齋方丈餘北鄉前有𨻶地僅一畒畳石¶
百拳鑿沼一泓有喬木數株藤蔓絡之蒼然而古雜以¶
桃李橘柚衆芳之植濃隂幽香清逼燕&KR0397;東望砌㙜西¶
接玉芝北臨郡圃隔以垣墻幽然有山林氣象宜琴宜¶
棊宜飲酒賦詩簿書獄訟止扵平政堂齋中不知也采¶
文正范公郡齋即事詩名之曰瀟洒公&KR0004;爲睦州有瀟¶
洒桐庐郡十詩郡人甞以瀟洒名亭矣及爲是州又有¶
齋中瀟洒過禅師句詩言志公𫠦至以瀟洒見扵詩章¶
則胷中之瀟洒可知也讀郡齋詩至半雨黄華一江明¶
月之句則知公之瀟洒扵一斎矣讀桐庐十詩至史君¶
<pb:KR4d0235_SBCK_026-9a>¶
無一事心共白雲空則知公之瀟洒扵一郡矣讀區别¶
妍&KR0896;削平禍乱之賦及先天下之憂而憂後天下之樂¶
而樂之記與萬言書則其正色立朝之風采杖龯分閫¶
之威名&KR0052;丗佐王之大畧是皆推胷中瀟洒之藴而見¶
之扵為天下國家之大者也讀嚴𨹧祠堂記至先生之¶
風山髙水長又知公與子𨹧雖出䖏之迹不同易地則¶
皆然山髙水長非特子𨹧之瀟洒亦公之瀟洒也噫㣲¶
斯人吾誰與帰是以名斎乾道元年六月𦍤日東嘉王¶
某記¶
　　　䕫州新修諸葛武侯祠堂記¶
益與夔皆祠諸葛丞相並見扵杜少𨹧詩錦官城外栢¶
<pb:KR4d0235_SBCK_026-9b>¶
森森者益也卧龍無首對江濆者䕫也夔坟永安縣據¶
三峡上流水有瞿塘灔澦山有赤甲白塩形𫝑險天下¶
丞相昔與先主屯兵講武控扼吴魏&KR0052;营中原之𫠦有¶
八陣圖永安宫卧龍山遺迹在焉祀而廟食冝矣然祠¶
在州之南隅地非爽塏巷無喬木堂廡&KR0763;陋丹青黝剥¶
祀事弗嚴無異乎虫蛇穿𦘕壁時僅免無首而巳吁可¶
歎也前帥紫㣲舍人張公震甞立新祠扵卧龍命緇徒¶
奉之而城中之祠未暇修豈留以有待耶乾道改元某¶
&KR0013;命自番昜夔時方乃祠力甚俄一夕夢&KR0026;八陣豈丞¶
相精誠黙有以告之十有一月至郡首謁祠下誄之以¶
文曰丞相忠武蜀之伊吕髙卧南陽悲吟梁甫草庐之¶
<pb:KR4d0235_SBCK_026-10a>¶
中三顧先主將漢是興非刘&KR0154;與君臣魚水蛟龍雲雨¶
才十曺丕志少寰宇假令母死師一𠕅舉吴魏可吞禮¶
樂宜許寕使英雄墮淚今古將畧非長庸史之語因命¶
工葺之廟貌一新闢路植木榜其坊曰卧龍明年二月¶
辛邜告成帥同僚祀之嗚呼公之生也䏻使其君委國¶
託孤而不疑其𣳚也䏻使洶湧江流不轉千載之石然¶
遺像缺落未甞一出禍福以驚動之益&KR0085;以見其聦明¶
正直不𩔰其灵扵土木偶以求人之敬畏殆非柳之羅¶
池比也今夔之二祠相継鼎新郡人四時香火牲牢酒¶
醴之奉有加而不怠盛徳百丗之祀益章可以一洗江¶
濆異代之恥無愧乎錦官城矣扵是乎書七月二十七¶
<pb:KR4d0235_SBCK_026-10b>¶
日永嘉王某記¶
　　　㓂忠愍公巴東祠記¶
詩言志非謂其必出於作者之手而後見其志也後之¶
人有取於古詩一章一句而賦詠之亦足以見焉¶
國朝太平興國中㓂萊公為巴東令有野水無人渡孤¶
舟盡日横之句識者知其必大用然世知誦公詩而不¶
知是詩本出於韋應物公取其七字析而増之應物雖¶
&KR0014;道是語而官止郡刺史不見於施設殆不過為詩人¶
之詩而巳及公取而用之則果䏻舟楫巨川是豈後人¶
因其巳試之効而為是附㑹之&KR0003;耶盖公雅存濟世之¶
心與舟横野渡之意合正猶鄭七子之徒取風人之意¶
<pb:KR4d0235_SBCK_026-11a>¶
而賦之言發諸口而肺肝之隠洞然可見志之善惡身¶
之吉㐫禍福皆不逃趙孟之所料也公為是邑時年方¶
踰冠有愛在民世呼為㓂巴東其後致身宰相踐其所¶
言景徳澶淵之功尤為雋偉方契丹入冦中外洶洶當¶
時苟&KR0025;建議之臣幸蜀江&KR0047;則胡馬不止於飲河洛而¶
三光五岳之氣必分公獨毅然决親征之策鑾輿一動¶
醜虜自斃社稷安於泰山天下混一者二百年較其功¶
烈與𫝊岩之人任舟楫之&KR0009;中興有商未可得而䡖重¶
然性素剛直不與物浮沉晚節為奸邪所擠流落&KR0047;荒¶
以死天下至今哀之某頃過公安問枯竹再生處有祠¶
在焉因賦詩吊之過巴東舊治訪其祠則巳廢矣惟秋¶
<pb:KR4d0235_SBCK_026-11b>¶
風亭尚存則又賦詩有不似公安之嘆尉王寕孫永嘉¶
人也因命其建祠塑像寕孫即亭祠之既成以其圗来¶
令毛君恕集公詩百餘篇并刻予詩以&KR0009;予平生欣慕¶
公之為人每嘆靖康間復有如公者岀則南北豈至於¶
分裂耶公之事固予所樂書尚奚俟乎再三之請然巴¶
東故祠廢而復興殘編㫁藳散而復集江山増氣如公¶
更生雖發端扵予而卒成就之者令與尉也皆不可以¶
不書乾道二年八月朔永嘉王某記¶
　　　唐質肅公祠記¶
于始聞夷陵巴東之名意其為邑必壮自　適¶
皆蕞尔邑巴東陋尤甚問其名之所以著曰昔㓂萊公¶
<pb:KR4d0235_SBCK_026-12a>¶
歐陽文忠公甞令二邑地重以人非山川城郭人物之¶
異于他&KR0022;也予因謁其祠訪其遺躅嘆息而去至夔一¶
日登郡之東城城下臨奉節縣治問令喻君思然曰昔¶
宰是邑亦有如㓂歐二公者乎令以唐質肅公對予曰¶
是皇祐中為御史獨立敢言甞䟽論貴戚廷擊宰相以¶
貶天下稱為真御史不敢斥其名而曰唐子方者乎熈¶
寕中有言王臨川不可大用及叅大政奮然與争是非¶
于天子前而氣不為之屈至不勝其忿而死天下至今¶
稱為正人者乎吾夫子歎未見剛者唐公非剛者歟名¶
節凛然固無媿乎忠愍决澶淵之䇿文忠移司諫之書¶
也其令是邑有殊績異政故相張公天覺甞筆之于墓¶
<pb:KR4d0235_SBCK_026-12b>¶
碑矣邑故有令如此而無祠非缺典欤令聞之慨然不¶
謀于僚不&KR0229;于民即&KR0550;事之東隅易亭為祠求𦘕像扵¶
江𨹧得之扵故家丹青一新儼然如生&KR0026;者莫不起敬¶
如見其冠豸觸邪正色立廟時也且丐予記其事予謂¶
質肅公之髙名大節固巳特書大書于國史何以記為¶
然是邑頼公而重有不可不書者令蜀人捫膝先生子¶
也有家學治邑有䏻声&KR0026;其𫠦慕可以知其人矣乾道¶
二年六月永嘉王某記¶
　　　䕫州新迁諸葛武侯祠堂記¶
武侯故祠在州之南門沿城而西三十六歩無断碑遺¶
刻以考其&KR0010;月之始見于啚&KR0052;者畧焉在隋唐時治白¶
<pb:KR4d0235_SBCK_026-13a>¶
帝史于少𨹧詩曰西郊諸葛庙者其地于兹乎某蒞事¶
之&KR0004;謁焉裵&KR0422;四顧敬想風烈嘆庙宇之弗称他事未¶
遑也首葺而新之且書其事于石矣然地卑巷隘混以¶
民居汙渠糞壌混乎其間臭朽之𫠦蒸蝸螾之𫠦家非¶
𫠦以妥灵而崇祀也門之東去祠一百八十五歩城有¶
㙜下臨八陣啚登㙜而望則常山之蛇四頭八尾之𫝑¶
宛其在目北直郡倉倉故永安宫也據爽塏状如屏宫¶
之北有水曰清瀼瀉出乎兩山之間東入干江又東過¶
灔澦入于峡峡口有山卓然立乎群峯之外者白塩也¶
可謂江山之勝矣侯昔&KR0052;營天下扵平沙之上輸忠尽¶
誠受遺立孤扵是官之中江流洶而石如故宫闕廢而¶
<pb:KR4d0235_SBCK_026-13b>¶
地猶存陵谷雖変而精誠不亡宜扵兩者之間祠之亦¶
侯之志也遂與同僚謀而迁焉地&KR0004;為節度推官宅徙¶
于他𫠦因其址築而髙之用其材斵而新之為堂五㨕¶
廡萬椽南門于㙜又門于西通往来之道像仍其舊新¶
厥丹青冕服用侯又塑関張像翼于左右以諸作者詩¶
文次之乾道三年四月壬午告成詩以祀之詞曰¶
白塩峙天&KR0006;灔澦屹江風雲𢡖淡&KR0006;翶翔卧龍龍千秋¶
&KR0006;何之新庙貌&KR0006;江之湄前八陣&KR0006;後故官龍&KR0006;龍&KR0006;¶
神其中望昭烈&KR0006;隔清瀼遺庙存&KR0006;交精神扵惚恍駕¶
虚空&KR0006;雲為馭臣東朝&KR0006;主兩顧魚得水而相忘&KR0006;事¶
無古今儼関張扵左右&KR0006;一龍二虎祠有新故&KR0006;侯無¶
<pb:KR4d0235_SBCK_026-14a>¶
重&KR0127;舍其故而新是&KR0114;苟邦人之情祠合于啚&KR0006;自令¶
始祀事不絶&KR0006;有如此水¶
　　　興化軍林氏重修旌表門閭記¶
乾道五年春三月直秘閣新福建路轉運副使林公孝¶
澤自莆陽移書于清源守永嘉王某曰孝澤八世祖攅¶
有至性唐正元間居母䘮哀毀甚自延甓以𦵏庐于墓¶
有白烏甘露之祥時則有歐陽四門&KR0607;黄䖏士璞述之¶
以文徳宗詔立闕旌間先世大其門以侈之嘉祐紹㒷¶
間因敝而修時則有紫㣲吕公夏卿今丞相陳公實為¶
之記逮今二星餘不治且圮孝澤大惧哀瘁不克震耀¶
其先而無以為子孫訓太守鍾離公松賢而樂善不持¶
<pb:KR4d0235_SBCK_026-14b>¶
請慨然出公帑二十萬葺而新之因其舊而稍加焉莆¶
陽故清源属邑也孝澤之子㮤猶子虙皆君門下士幸¶
為我記之某辞蕪陋未𫉬既而虙来請益堅属病未果¶
夏六月又走書以督之某曰孝子之事傳于史文于二¶
三大手筆矣奚俟乎鄙文&KR0002;夫孝感之異天報之厚守¶
臣風化之敦與公之𩔰&KR0045;爾祖者則宜有歌詩以發&KR0045;¶
之詩曰¶
大㢤孝為百行先通乎神明光普天聖&KR0052;千有八百年¶
亦以應感形諸萹李唐中葉正元年有林孝子家莆田¶
䘮親五日食不咽手開坎室土自肩𦵏庐其傍護隧埏¶
恨不殞身赴重泉天聴匪髙應昭然瑞氣非雲亦非&KR0196;¶
<pb:KR4d0235_SBCK_026-15a>¶
異香馥郁非蘭荃飴宻匪甘珠匪圎腸中不晞明且堅¶
灵鳥皓質来翩翩耳驚目嘆&KR0026;肩駢使者来廉迹其阡¶
露随哭声洒雲邉詔旌門閭繇賦觸名書史冊光厥傳¶
年垂四百家声緜雲来滿門業青編世登桂籍香名聮¶
人葉有孫壽而賢移以事君忠孝全黄堂主人職承宣¶
鼎新双闕光厥前宋唐四傑雄文鐫奚止照耀莆山川¶
要令四海皆參騫孰非人子冝勉旃¶
　　　泉州新修北樓記¶
温𨹧之有北樓猶武昌之有南樓也慺閣㙜榭之在天¶
下以南北名者多矣而二樓之名獨著得非因人而重¶
邪南樓以&KR0067;公重北樓以歐陽四門重然&KR0067;有汚人之¶
<pb:KR4d0235_SBCK_026-15b>¶
塵君子恥道之不若歐陽氏以一代文傑聮名韓李諸¶
公真足以重兹樓也予乾道四年冬十月至郡越數日¶
䇿杖州宅之北有屋將壓邪衆木以支之詢之乃北樓¶
也&KR0357;焉不敢睨矧敢登有碑塵如積漫不可讀乃四門¶
𫠦作之記歎息乆之郡舍老而弊冝修者非一椽然莫¶
急扵兹樓也苐視事之始方問民疾苦土木之&KR0229;非敢¶
先郡多&KR0275;風日惟傾覆是惧明年春二月建貢院秋八¶
月落成得餘材始命工葺之冬十有一月丁卯董&KR0229;者¶
以訖工告與同僚三四軰登而四顧山川城郭之冨尽¶
在目中亦一州之壮&KR0026;也既相與賦詩又為之詞曰¶
　閩南有州　北墉有樓　席侯肇謀　發揮以文¶
<pb:KR4d0235_SBCK_026-16a>¶
　樓乃有聞　歐陽四門　載建載修　克紹逺猷¶
　鄭吕二侯(政和間鄭南建紹/㒷間吕用中重修)歳月浸乆　楹腐桷杇¶
　伊予来守　偶&KR0010;之豊　時定之中　迺鳩爾工¶
　材即其餘　費節其虚　踰月如&KR0004;　泉山之状¶
　桐城之壮　可登以望　身焉南極　心焉拱北¶
守臣憂國　匪遨匪逰　風&KR0026;瘼求　守臣登樓¶
　民淳俗樸　菑害不作　登焉斯樂　風俗惰媮¶
　閭閻恨愁　登焉則憂　居而官理　登時民喜¶
登斯無愧¶
　　　讀禮堂記¶
為士者来甞不讀書然知真讂書者觧䏻讀而不䏻行¶
<pb:KR4d0235_SBCK_026-16b>¶
是猶鳯鳴而鷙翰雖胷中有萬卷身為行秘書謂之不¶
&KR0014;讀可也子路曰何必讀書然後為斈由也孔門髙苐¶
號為有聞豈以書為不&KR0085;讀耶必時人有䏻讀而不䏻¶
行者與不讀同盖有激而云然由之言非𫠦以為訓故¶
夫子疾之書之難讀者莫如䘮𦵏之礼非難讀也不素¶
讀也為人子者親方在堂諱聞不祥之言児時入小斈¶
從句讀之師誦十八章之&KR0052;至䘮親章則或置而不授¶
少長讀礼記凢䘮𦵏之萹則掩卷而不忍讀一旦遭荒¶
迷之变瞢然不知有直情徑行者矣豈復知品節斯斯¶
之謂邪聖人著之礼&KR0052;以詔人子曰未𦵏讀䘮礼既葬¶
讀𥙊礼非徒讀之正欲使之尊𫠦聞行𫠦知賢智者不¶
<pb:KR4d0235_SBCK_026-17a>¶
至扵過愚不肖勉強而跂及焉莆田&KR0253;君元肅好古而¶
䏻文扵書無𫠦不讀喜親之享年而榮其生封也名堂¶
曰藴仁鄊黨歆𧰟之其執親之䘮也又名堂曰讀礼養¶
生䘮死無憾可謂知真讀書矣昔吾夫子語門弟子曰¶
生事之以礼死𦵏之以礼𥙊之以礼子思習聞家斈以¶
礼𦵏親四方扵是乎觀焉&KR0364;文公問礼扵孟子行三年¶
之䘮扵𢧐國礼廢之時而弔者大恱礼之不可已也如¶
此元肅扵礼既飽讀而躬行之又以是而教斈者南方¶
多士其有立扵礼乎然礼雜出扵諸儒之手未必皆合¶
聖人制作之意元肅既講習討論之冝削其不合者使¶
礼記為全&KR0052;斯有功扵名教矣豈止誦讀云乎㢤乾道¶
<pb:KR4d0235_SBCK_026-17b>¶
六年三月永嘉王某記¶
　　　廣州重建學記¶
聖人之道合内外&KR0004;無華夷迩遐之間不幸無時與位¶
道不得而行必待後丗右文之主儒斈名世之臣以主¶
盟吾道樂育人才為巳任然後斯文有傳與王化並遐¶
吾夫子以天縱將聖生扵晚周之魯木鐸之教止行乎¶
洙泗三千之徒𫠦過之化僅及扵歴聘七十二國爾甞¶
慨然欲居九夷淺人不知其志詆以為陋嗚呼使夫子¶
居之何異坐杏壇之上化魋結為冠裳变鴂舌為絃&KR0084;¶
濟濟洋洋是亦鄒魯也何陋之有炎漢李唐之君尚文¶
崇儒文翁常衮以儒為郡咸䏻㒷斈官登諸生授以詩¶
<pb:KR4d0235_SBCK_026-18a>¶
書丕变蜀閩同風洙泗惟南粤去王都為最逺至仁如¶
唐虞有𫠦不䏻柔漢晋隋唐間雖號為一統然徳薄化¶
淺声教不䏻暨朔南岳牧名臣雖清白如吴𨼆之剛正¶
如宋廣平咸著治績而庠序之事闕焉是冝裒衣愽帯¶
射䇿决科之士不䏻與閩蜀侔盛也宋㒷混一海宇臣¶
妾僣偽南海四世之㓸面縛闕下赦而不誅变汗染之¶
俗為礼義之地慶暦間詔天下立斈番禺僅䏻修夫子¶
廟以應故事至皇祐間始建斈于郡之東南隅熈寕&KR0004;¶
徙扵西紹聖&KR0004;守臣章楶改創新斈然規模未宏不足¶
以容多士與雄大之府弗称乾道三年詔前右正言龔¶
公茂良自憲㙜為方伯下車之&KR0004;務先風化明年春上¶
<pb:KR4d0235_SBCK_026-18b>¶
丁𥼶奠于先聖先師顧瞻祠宇痺陋楹桷頺圯繪像不¶
如礼豆𥸅簠簋無餘地可陳廊廡迫隘至不容折旋講¶
肄之𫠦去殿庭不咫尺升者病之喟然謂諸生曰治孰¶
有急扵此乎扵是始議改造即番山之址以為堂閣御¶
書扵其上東西十一筳南北九之庭之下什伯其&KR0004;増¶
闢兩廡倍其舊六齋對峙前繪從祀像置番禺南海二¶
縣斈于後惟大成殿仍舊規而加葺之藻飾煥然侈扵¶
他𫠦門以櫺星繚以周垣大江横其前恊泮水之制費¶
出激賞公庫撙節之數憲&KR0519;舶三司𦔳以羡緡歛不民¶
及&KR0052;始扵夏四月訖工扵日南至行𥼶菜鄊飲礼以落¶
之明年公召還道温𨹧謂守臣王某曰公為我記其畧¶
<pb:KR4d0235_SBCK_026-19a>¶
某與公甞同事史舘稔之其為人貌和氣平盖一謹厚¶
者耳及為天子言事官正色立朝排姦憸甚力視棄官¶
爵如脫弊屣至今朝野語正人必&KR0091;公出典大藩又䏻¶
行其𫠦斈不鄙夷遐方僻壌之民廣儒宫以教之可謂¶
儒者矣郡愽士日與諸生登忠恕堂明一貫之道講論¶
齊家治國平天下之要扵正心誠意間移孝為忠盡臣¶
子之大節上不負天子下不負賢師帥𫠦以教化作成¶
者異日&KR0045;王庭立名節姓名光史冊如張曲江姜日南¶
余㐮公者不一而足又豈止讀&KR0083;上語工文詞&KR0145;科苐¶
抗衡上國而巳㢤扵是乎書公字實之㒷化人今為江¶
西帥云乾道七年正月敷文閣直斈士左朝奉郎提㪯¶
<pb:KR4d0235_SBCK_026-19b>¶
江州太平興國宫王某記¶
梅溪先生後集卷第二十六¶
<pb:KR4d0235_SBCK_026-20a>¶
