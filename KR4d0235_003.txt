# -*- mode: mandoku-view; -*-
#+TITLE: 梅溪先生廷試策奏議
#+DATE: 2015-09-11 12:36:35.338452
#+PROPERTY: ID KR4d0235
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 3
#+PROPERTY: FILE SB04n0325-003梅溪王先生文集廷試策奏議-卷第三.
<pb:KR4d0235_SBCK_003-1a>¶
梅溪先生奏議卷第三¶
　　除侍御史上殿劄子¶
臣聞聖人之徳無以加孝天子之孝莫大乎光祖宗而¶
安社稷因前王盈成之業而守之者孝也周之成康漢¶
之文景是也承前丗衰微之緒而興之者孝也啇之髙¶
宗周之宣王是也&KR0038;有耻而雪之者孝也漢宣帝臣單¶
于以雪髙帝平城之耻唐太宗俘頡利以雪髙祖&KR0091;臣¶
之耻是也先君有讎而復之孝也夏小康㓕澆以復后¶
相之讎漢光武誅王莾以復劉氏中絶之讎是也歴代¶
帝王雖守成中興雪耻復讎之迹不同其功光祖宗孝¶
安社稷則一而已我　藝祖皇帝應天受命肇造大¶
<pb:KR4d0235_SBCK_003-1b>¶
業親平僣偽一統萬方聖子神孫継継承承可謂盛矣¶
不𦍒運厄陽九醜&KR0333;華靖康之禍有不忍言者&KR0038;讎丗¶
耻自古無之記曰君父之讎不共戴天春秋譏不討賊¶
以謂&KR0038;無臣子齊㐮復九丗之讎仲尼賢之椘以六千¶
里之&KR0038;事讎荀卿罪之賢聖立言垂訓責後丗之為君¶
臣為子孫者可謂至矣恭惟太上皇帝躬尭舜至聖¶
之徳有禹文知子之明断自宸𠂻以社稷付之　陛下¶
聖意端有在焉　陛下天資英武慨然以興復為念&KR0060;¶
聞每對群臣論天下事則曰當如創業時又曰當以馬¶
上治之又曰某事當俟恢復後為之臣比因宣召語及¶
祖宗𨹧&KR0397;聖容惻然曰四十年矣臣仰知　陛下之心¶
<pb:KR4d0235_SBCK_003-2a>¶
真夏少康啇髙宗周宣王漢光武之心也柰何在位之¶
臣不知忠孝大莭不&KR0014;仰副聖心之萬一復欲蹈昔日¶
奸臣之覆轍屈已以和仇讎之犬羊指　祖宗中原之¶
境圡爲虜人之土謂不當取指　祖宗中原之人民爲¶
虜之人民謂不當納又&KR0145;秦隴巳復之故地無故而棄¶
之以資冦讎以絶生靈歸附之望聞有&KR0003;進取者則群¶
嘲而聚咲之大臣唱之於上小臣和之扵下并爲一談¶
牢不可破自非　陛下剛明果断不惑群議則社稷大¶
計其誰與謀有君無臣真可以長太息也臣&KR0133;　陛下¶
推誠盡孝終始如一言動之間不忘社稷食息之頃必¶
念　祖宗側身修行上以承天意興衰撥乱下以慰民¶
<pb:KR4d0235_SBCK_003-2b>¶
心任賢勿貳去邪勿疑以革前日圖任之失有善必賞¶
有𢙣必罰以振冷日紀綱之弊仍下詔音戒&KR0346;有位無¶
小無大咸懐忠良去和附之私心賛國家之大計　陛¶
下既率之以孝群臣咸應之以忠如是則可以動天地¶
通神明慰　祖宗在天之靈無&KR0018;太上皇付托之意¶
矣中原何患乎不復中興何待乎以日月兾耶¶
　　論史浩劄子¶
臣聞人臣之罪莫大於懐奸誤&KR0038;植黨盗&KR0096;忌言蔽賢¶
欺君訕上有一於此罪不容誅衆𢙣備焉其何可赦臣¶
謹按尚書右僕射史浩人品凡下天姿險奸昔為士人¶
以𣙜酤犯罪身㡬不免及試吏州縣奸賍狼藉𢙣声播¶
<pb:KR4d0235_SBCK_003-3a>¶
聞浩䏻以謟侫取容致身朝列夤縁遭際事陛下于¶
潘藩龍飛在天躐居政府浩不知盡臣子之大莭報非¶
常之㤙機巧百端得罪公議臣請條其罪𢙣之著者有¶
八焉徃&KR0010;　太上皇帝聞　欽宗之計痛切宸𠂻下詔¶
親征思雪&KR0038;耻知　陛下春秋𪔂盛智勇天錫断然以¶
社稷付之深望　陛下之大有爲也浩爲心腹之臣不¶
䏻以忠自效乃於義不共戴天之日首進&KR0397;兵之言專¶
主和議以沮大計盖欲踵秦檜之態爲固寵之身謀此¶
懐奸之大罪一也　太上皇憤&KR0647;亮之渝盟悟和戎之¶
失䇿以疆&KR0163;之事付爪牙之臣大將吴璘䓁&KR0108;身血¶
𢧐復秦隴故土屯兵固守俟時&KR0300;機縦未&KR0014;長駈以㝎¶
<pb:KR4d0235_SBCK_003-3b>¶
中原亦可以牽制虜人南牧之患浩既主和懼吴璘進¶
取隂使其黨鼓扇浮議妄謂虜與西夏恊力攻璘遥&KR0025;¶
中制令不退者斬遂取十三州之地而盡棄之將士䘮¶
氣中原離心誤彼生靈盡遭魚肉不獨棄地是乃棄民¶
不獨棄民是乃棄信皆由浩欲售一已之私而不頋國¶
家之大計此誤國之大罪二也浩&KR0130;歴既淺徳望素䡖¶
驟居要𡍼天下&KR0060;咲於是取國家名器為一巳私㤙躁¶
進之徒翕然合為一黨門䦨可以炙手士論為之沸騰¶
至有嫡子嫡孫之號親姪過房之&KR0091;有號宻傅心印者¶
有號正法眼蔵名者名居宗𣲖布在朝列者紛如也昔¶
王叔文&KR0060;柄有八司馬之黨李逢&KR0123;用事有八關十六¶
<pb:KR4d0235_SBCK_003-4a>¶
子之徒浩得時遇主如此乃欲效叔文逢&KR0123;之為人此¶
植黨之大罪三也浩自參朝政即盗大&KR0096;視宰相若無¶
人待同僚為不物人皆畏其㐫㷔莫敢誰何官爵科第¶
䡖以與人進退百官悉自巳出自為右揆益歸其奸方¶
欲排擊𫠦憎駈除異巳㑹其腹心内潰黨與相攻　陛¶
下察其奸邪知其朋比収㰖&KR0096;柄出自宸𠂻不然朝&KR0733;¶
之禍可既耶此盗&KR0096;之大罪四也　陛下嗣位之&KR0004;首¶
下求言之詔忠臣義士上封言事者非一浩抑讜直之¶
言不使上達有侫巳者則以免觧啖之春闈省試知舉¶
三人上躰聖心策門時事浩疑其斥巳遂令黨人林安¶
宅追捕雕匠勒令毀板三知舉嘗面奏其事有㫖令刋¶
<pb:KR4d0235_SBCK_003-4b>¶
行安宅憸人也知有浩而不知有陛下不遵聖㫖而¶
惟浩是&KR0025;卒不許刋　陛下取士之始而浩首禁程文¶
何以彰清朝不諱耶此忌言之大罪五也　太上皇用¶
天下人望起舊相張浚知建康　陛下因付以江淮重¶
任擢為樞府委任之專不啻若憲宗之待裴度浩與浚¶
氷炭不同且惧其成功凡有奏請必多端沮之&KR0004;遣史¶
正志徃建康欲沮浚進取之計及其既還遂酬以郎官¶
又因詔百官言事遂令正志䓁宻加詆毀指為許靖房¶
琯有識為之不平此蔽賢之大罪六也浩凡與同列奏¶
事未嘗不留身退則妄&KR0091;聖㫖以誑之浩嘗有辤免參¶
政劄子未嘗&KR0091;　祖宗及　太上皇之徳退則増加数¶
<pb:KR4d0235_SBCK_003-5a>¶
語以報行浩之欺君大率𩔗此昔王欽若爲相每奏事¶
必䄂数奏但出其一餘則詐&KR0091;巳得聖㫖馬知莭嘗面¶
折其奸浩挾欽若之奸以罔衆朝廷無知莭之直者以¶
折之此欺君之大罪七也　陛下即位之&KR0004;以大學生¶
經　太上皇教養之乆並與免觧浩乃爲巳恩務在籠¶
絡巳而聞諸生議巳遂深疾之復加沮抑嘗於稠人中¶
言大學有風波(臣)對以子産不毀鄊校浩曰某固無他¶
但上怒之爾浩近赴景靈宫行香道由貢院㑹太學補¶
試士子填壅鄧王回車避之聞者欽嘆浩乃作威以逞¶
爲士子𫠦嘲既而語人曰　上怒補試喧嘩欲令不考¶
某以誤其逺来救之浩善則&KR0091;巳過則稱君皆此𩔗也¶
<pb:KR4d0235_SBCK_003-5b>¶
此訕　上之大罪八也浩無宰相才而居具瞻之位遇¶
堯舜主而懐共鯀之凶　陛下方當任賢使䏻圖囬大¶
業如使浩軰乆在廟堂其可以望中興之治耶臣&KR0133;¶
陛下正其罪𢙣竄之逺方以快天下之心以爲群臣之戒¶
　　𠕅論史浩劄子¶
臣聞人主之職莫大乎任賢去邪任賢去邪莫先乎信¶
賞必罰任賢而不知賞與不任去邪而不䏻罰與不去¶
同古之帝王䏻任賢去邪者莫如舜舉八元八愷而相¶
之&KR0145;四凶而流之可謂&KR0014;賞罰矣未聞以十二牧之任¶
而䖏四凶于外也(臣)昨日面對論列尚書左僕射史浩¶
之罪乞加竄殛　陛下謂今日已罷之臣知　陛下¶
<pb:KR4d0235_SBCK_003-6a>¶
&KR0014;去邪勿疑可謂無媿於舜矣及宣麻于庭乃以&KR0026;文¶
殿大學士知紹府輿論咸以為疑謂　陛下雖䏻去邪¶
而未&KR0014;如舜之正名定罪也人臣得時遇主未有如浩¶
不忠於主亦未有如浩浩不忠之罪不可以一二数臣¶
姑論其大而著者有八巳見前章效秦檜而主和議可¶
謂懐奸棄徳順而資冦讎可謂誤&KR0038;名在宗沠者不止¶
八司馬可謂植黨&KR0060;天下之柄不止如王叔文可謂盗¶
&KR0096;　陛下導人使諌而浩鉗人之口可謂忌言　陛¶
下委任忠臣而浩百端譛毀可謂蔽賢留身奏事妄稱¶
聖㫖可謂欺君善則自&KR0091;過則歸主可謂訕上八罪有¶
一且不容誅浩備有之其何可赦縱不投之四裔以禦¶
<pb:KR4d0235_SBCK_003-6b>¶
魑魅其可以巨藩大我而賞奸耶臣恐天下未必咸服¶
如虞舜時也况紹興宻邇王都最為大府浩昔嘗為屬¶
吏奸賍著聞亦何面目見其吏民耶臣願　陛下出臣¶
前章正其罪𢙣榹取名罷差遣竄之三危之地與天下¶
共棄之庻使大功不專於舜也¶
　　　論進取利害劄子¶
臣共惟　陛下以英武之資&KR0108;剛明之断不惑群議任¶
用忠謀遣二將臣出征淮甸首平靈壁敗虜將蕭𤦺而¶
降之又平虹縣降蒲察徒穆大周仁歸附者以萬計又¶
敗虜人于𪧐而得其州可謂日百里以闢&KR0038;月三捷以¶
奏功矣&KR0300;機而進𫝑如破竹恢復有期神人交慶正勇¶
<pb:KR4d0235_SBCK_003-7a>¶
者效力智者献謀時也况臣誤&KR0170;親擢為耳目之官可¶
無愚者一得之慮以禆廟謨雄断之萬一乎臣&KR0060;謂工¶
者仁義之兵為弔伐而舉况中原本吾圡地人民本吾¶
赤子正冝諭之以恩信先之以招納不得巳而𢧐伐随¶
之臣慮諸將或不知此臨陣之際未必無過有殺傷捷¶
𫉬之後又未必無秋毫之犯恐傷陛下好生之徳失¶
中原来蘇之望欲乞陛下宻詔張浚深戒敕之昔李晟¶
平長安李愬入蔡&KR0038;朝曺彬平金𨹧皆得王師弔伐之¶
意冝諭諸將以此為法庻㡬冨貴可以及子孫功名可¶
以垂竹帛也又三虜將既降冝速加封爵以&KR0134;来者昔¶
沛公入関留圍宛城陳恢&KR0003;以莫若約降封其守因¶
<pb:KR4d0235_SBCK_003-7b>¶
使止守諸城未下者必聞聲争開門而待之沛公&KR0025;其¶
言南陽守齮降封爲啇侯封陳恢千戸引兵西無不下¶
者今中原列城爲虜守者聞皆有離心非不&KR0082;降但未¶
知吾𫠦以待之者如何耳&KR0013;聞蕭𤦺蒲察之徒降而受¶
賞亦何憚而不来不然則其心愈疑而其守愈堅矣今¶
日之事正冝若沛公用陳恢策則可以不𢧐而屈人兵¶
也(臣)又聞汪澈&KR0013;召巳至中𡍼未知誰挕其任臣謂冝¶
今張浚并莭制荆㐮庻得令出于一輕重不偏將士恊¶
心逺近同躰緩急可以相聞勝&KR0018;可以相援况荆㐮將¶
士素懐浚㤙徳皇甫倜之徒尤服浚威名右使浚兼制¶
之則人必樂於用命矣又璘退師保蜀　陛下亦¶
<pb:KR4d0235_SBCK_003-8a>¶
以進&KR0145;事詔芝且明諭以　日退保由建議者之失不¶
惜為悔過語以慰將士及三路人心令璘&KR0026;時度𫝑以¶
圖進&KR0145;如𥘿隴可復得冝即進兵以相椅角以牽制虜¶
人南牧之患如是則虜&KR0190;䖏受敵救覆亡之不暇縦未¶
得其頭顱必将逺&KR0481;沙漠矣此数者皆今日之所甚急¶
臣&KR0133;　陛下與一二大臣速議如臣言可採乞賜施行¶
今正是天以機㑹授陛下時不可失也¶
　　　論史正志劄子¶
臣聞奸人多謀&KR0014;&KR0026;時而為進退當&KR0096;臣植黨則必附¶
合以求進以&KR0060;羙官及朝廷清明則又用奸計而苟免¶
以&KR0969;天憲熈寍&KR0004;王安石為執政用小人吕恵卿之謀¶
<pb:KR4d0235_SBCK_003-8b>¶
變祖宗法度逐朝廷正人天下莫不切齒及元豊未司¶
馬光為相恵卿自知罪大為正論所不容遂丐祠于外¶
兾脫典刑時&KR0171;轍為諌官遂首論其𢙣安置建州天下¶
抉之由是見　祖宗時為䑓諌者排擊奸邪未甞因其¶
求去而容其𦍒免也(臣)謹按吏部郎官史正志操心傾¶
險賦性奸邪自為士人時常出入貴人之門専事交結¶
乃&KR0004;登科遂欲求為秦熺之壻託平曰素所交結者賂¶
熺乳媪使之譽巳秦氏聞而薄之遂不見納既而干求¶
時相而得監倉善&KR0026;時以求進聞樞宻葉義問欲議進¶
&KR0145;遂&KR0060;呉若江淮表裏論而增損之自號恢復要覧以¶
&KR0300;義問遂繇筦庫而得宻院編&KR0113;為士論所&KR0339;及史浩¶
<pb:KR4d0235_SBCK_003-9a>¶
執政欲主和議正志復變前&KR0003;以&KR0300;浩浩喜其侫已遂¶
遣之建康以為&KR0003;客欲以口舌沮進&KR0145;大計嘗談兵於¶
張浚之前為浚所不禮正志乃妄撰語錄設為巳與浚¶
荅問辨難之語帰以侫浩浩大喜之除為戸部郎官浩¶
與正志姪同而族異■拜浩而父事之在浩之門㝡為¶
用事故士論有親姪之嘲正志既不見禮於浚遂極口¶
詆之嘗應詔上書比浚為許靖房琯聞陛下召浚惧¶
其不利於浩唱為浮議以沮其来時人比之張又新今¶
陛下之浩之奸断然罷之知浚之忠破群議而任之正¶
志自知朋比䜛慝得罪於清議遂力求去朝&KR0733;乃以福¶
建運判與之正志&KR0014;用奸以自免大𩔗恵卿求去於元¶
<pb:KR4d0235_SBCK_003-9b>¶
豈之未臣濫職風憲苟不論而擊之寜不自媿於蘇轍¶
乎欲乞　陛下特發英断明正志䜛慝朋比之罪以正¶
典刑縱未䏻行兩&KR0026;之誅亦當薄示三危之&KR0481;庻使元¶
祐清明之政復見於今日天下𦍒甚¶
　　𠕅論史正志劄子¶
臣昨嘗論列吏部郎官史正志朋比䜛慝自知罪大欲¶
&KR0969;典刑力求外補朝廷以運判與之是用外䑓重任以¶
賞奸也欲乞睿断正其罪而&KR0481;殛之至今未見施行臣¶
深所未諭(臣)聞唐王叔文以沾沾小人&KR0060;天下柄號召¶
■時有名之士欲僥倖而躁進者並以郎官清要之職¶
䖏之相與結為死黨至譽叔文為伊周管葛憲宗監&KR0038;¶
<pb:KR4d0235_SBCK_003-10a>¶
之始首逐叔文而殺之其徒皆終身&KR0481;殛號八司馬元¶
和之治比迹正&KR0026;淮西功業冠出李唐盖繇憲宗必於¶
用罰於去邪也臣&KR0060;謂前&KR0535;相史浩之𢙣不减王叔文¶
其黨與之盛不止八司馬雖非天下竒才至扵撓莭以¶
附匪人懐奸以害公議則一而巳如正志者在浩黨中¶
尤為親宻出入門䦨蹤跡詭祕人皆呼之曰継拜公又¶
榜之曰親姪遂自樞属驟迁戸部郎又遷天官郎使浩¶
不去則正志必躐䖏侍&KR0025;矣正志去冬歸自建康不獨¶
揺撼張浚尤媒孽李𩔰忠之短必欲朝&KR0733;罷浚而誅李¶
𩔰忠以沮恢復大計非　陛下保全而委任之則忠臣¶
良將身首且不可保豈復有今日淮甸之捷耶今&KR0038;家¶
<pb:KR4d0235_SBCK_003-10b>¶
方欲恢復中原所賴以&KR0557;&KR0134;者賞罰而巳前日二將奏¶
功賞不踰時輿論咸以為當䜛慝之人亦冝薄正其罪¶
今不獨&KR0969;司冦之刑而又以外䑓耳目之&KR0009;䖏之何以¶
尉天下之公議乎郎曺運判至么麽也而臣喋喋言之¶
者非以其玷列𪧐汙外䑓而巳而朝廷之刑賞公議之¶
是非寔擊焉伏乞　陛下出臣兩章断然逐之以示去¶
邪勿疑亦足以懲一而&KR0134;百也¶
　　論廣海二冦劄子¶
臣聞王者將欲治外必先安其内不有小忍則不䏻成¶
大謀臣&KR0060;見　陛下剛断不惑神武維&KR0045;命將出師平¶
㝎淮甸曽未踰月捷音屡聞盖將復　祖宗之境圡復¶
<pb:KR4d0235_SBCK_003-11a>¶
㑹諸矦於東都可謂得宣王外壌之道有光武大敵之¶
勇矣然臣愚計以謂治外必先安内欲小忍以成大謀¶
者今欲外攘(夷/狄)而境内有廣冦海賊嘯呼為患猶未勦¶
除外未寜而内有&KR0104;不無上貽聖慮者臣&KR0060;聞朝廷議¶
遣鄂渚之師進誅廣冦想蕩滌固有期矣然臣相時度¶
冝恐未可&KR0205;進嶺外當盛夏乃瘴癘大作之秋北人衝¶
之未有不病者尤非行師之利臣以謂不如頓兵於桂¶
林以為聲𫝑而下詔赦其罪𢙣許其&KR0300;降或不受命斯¶
可以必殺無赦矣海冦出沒無常尤為瀕海州縣之患¶
聞樞府嘗遣人招安之亦有受招之意臣謂二冦皆可¶
開其自新之路庻得境内稍平可專意外攘臣𫠦謂治¶
<pb:KR4d0235_SBCK_003-11b>¶
外必先安内少忍以成大謀者此也臣又聞二冦之作¶
皆縁監司郡守不得其人所致既未䏻弭之於未萌之¶
前又不䏻誅之扵巳覺之後養成其&KR0333;以𦤺猖獗隠匿¶
不聞遂致滋蔓為監司郡守者其可不懲之乎欲乞¶
陛下宣諭&KR0535;相稍正典刑仍别擇賢才以為外䑓共理¶
之&KR0009;以分　陛下宵旰之&KR0104;不勝𦍒甚¶
　　論韓仲通俞良弼劄子¶
臣聞古之為民師帥者䏻以徳化人則人耻於為盗&KR0014;¶
以威服人則人不敢為盗䏻以智畧屈人則可以除一¶
時之盗三者俱無焉則何以為民師帥共理天下乎臣¶
&KR0060;見廣賊海冦乆未撲㓕上勞聖慮者盖繇帥守不得¶
<pb:KR4d0235_SBCK_003-12a>¶
其人既不&KR0014;使之懐徳畏威又無智畧以勦除之也朝¶
廷不詰其𦤺乱之由懲其不聀之罪又&KR0025;而迁爲大藩¶
因而乆任亦可謂失刑矣臣切見知明州韓仲通不&KR0014;¶
防禦海寇𦤺昌囯㝎海諸縣皆被其毒而海道爲之不¶
通&KR0004;有捕𦤺海寇者仲通從而縱之遂𦤺其徒益熾昌¶
囯令嘗献謀於郡仲通忽而不听四明人莫不切齒朝¶
廷既不罷黜之又除知紹興府仲通不&KR0014;治一郡其可¶
以典大藩帥一路乎知静江府俞良弼不&KR0014;弭雷化之¶
盗遂𦤺蔓延而二廣爲之騷然運使鄧酢用䖍吉茶商¶
以禽凌鉄良弼忌酢併與茶啇䓁皆不奏功𦤺茶商憤¶
然嘯呼而起醜黨数千人䧟沒州縣殺戮官軍守臣有¶
<pb:KR4d0235_SBCK_003-12b>¶
死者其势方熾朝廷不&KR0014;正良弼之罪乃因而乆任之¶
安&KR0014;使䑕&KR0060;狗偷軰即時殄㓕乎仲通刻薄小人昔為¶
秦檜鷹犬其𢙣俻見於白蕳臣不復論之議者猶謂其¶
有麗才可以任使及治四明最無善状専用公帑交結¶
奥援海盗猖獗略無計畫其才亦可見矣良弼雖無仲¶
通之𢙣然聞其老繆不事事况二廣去朝廷為㝡逺斯¶
民所恃以為命者惟師帥之臣尓良弼為大帥而盗賊¶
充斥如此何以安逺人乎臣欲乞&KR1078;断罷仲通紹興之¶
除奪良弼静江之帥别擇有用之才以代之將見海廣¶
二寇不誅而自㓕矣¶
　　論内庭節省劄子¶
<pb:KR4d0235_SBCK_003-13a>¶
臣聞生財莫若莭財省用斯䏻足用今　陛下方圖恢¶
復而板曺以財用不足為言常賦既不䏻供𫠦須民財¶
又不可&KR0205;而&KR0145;惟有痛加莭省可以薄𦔳軍興然莭省¶
一事尤在聖躬親率昔漢文帝身衣弋綈以𦤺冨庻唐¶
憲宗躬服浣濯以致中興　藝祖皇帝幕用青布而僣¶
偽以平　仁宗皇帝&KR0013;用黄絁而凨俗歸厚此乃前代¶
帝王之盛徳我　宋祖宗之家法尤不可不遵也　陛¶
下比從諌臣之請裁减外廷官吏度一月𫠦省亦不下¶
十萬緡以&KR0010;計之不無少補又切見内侍都知李綽具¶
到宫掖用度之数有云此項全支者有云减半支者有¶
云住支者内庭莭約如此亦可以風化天下矣然臣愚¶
<pb:KR4d0235_SBCK_003-13b>¶
區區猶望　陛下躬率之者益欲陛下於乗輿服御¶
玉食之間有可更加莭損者親出御批斥賜外府以𦔳¶
軍須以為中外莭省之訓如内侍所具之数除　徳夀¶
宫不可减損外亦有全支而或可减半者亦有巳减半¶
而更可以分数减者　陛下既躬率之為下者亦何敢¶
不&KR0025;耶俟邉事稍寜自當復舊今日&KR0096;冝行之正聖訓¶
𫠦謂今日當如創業時也臣不勝拳拳之至¶
　　論𪧐州退帥劄子¶
臣聞𪧐州之師全軍退守&KR0026;時識變深淂進退之機然¶
而異議小人與聖意素不合者往往𦍒灾樂禍倡為浮¶
議以動揺大計以離間　陛下素所委任之臣使其&KR0003;¶
<pb:KR4d0235_SBCK_003-14a>¶
果行殆非宗社之福昔唐憲宗伐蔡𢧐数不利群臣争¶
請罷兵錢徽蕭俛之徒言尤&KR0192;苦㑹髙霞寓𢧐却&KR0535;相¶
揣帝厭兵欲赦賊以探上㫖帝曰一勝一&KR0018;兵家常𫝑¶
若師常利則古何惮用兵耶今但論帥臣勇怯兵强弱¶
措置如何渠可一敗便沮成計乎扵是左右不䏻容其¶
間断然用一裴度卒䏻成平蔡之功臣&KR0133;　陛下以剛¶
大為心毋以小&KR1518;自沮察小人之意勿為浮議𫠦揺敦¶
遣中使慰勞將士且令觧甲休息養銳俟時大臣如裴¶
度者益加委任以固其心勿使異議如錢徽蕭俛之徒¶
得以肆其䜛間况　陛下今日之師為祖宗𨹧&KR0397;而¶
舉為　徽宗　欽宗復讎而舉為二百年境土而舉與¶
<pb:KR4d0235_SBCK_003-14b>¶
古之帝王好大喜功開邉生事者万万不同陛下隠¶
之扵心俯仰無怍小人異議亦何足恤㢤&KR0300;機而進知¶
難而退側身&KR0113;行任賢使&KR0014;政事益加&KR0113;軍旅益加治¶
財用益加蓄以待天時人事之至可也顧在　陛下断¶
之如何耳¶
　　　論休假劄子¶
臣&KR0060;以今日邉事未靖正君臣相與有為日不暇給時¶
也&KR0060;見朝&KR0733;尚循平時故事假故稍多有妨機務臣欲¶
乞　陛下未明坐朝日晏而退至放假故之日冝常御¶
便殿不拘早晚引見&KR0535;執侍&KR0025;䑓諌群臣賜以&KR0025;容訪¶
問時務事有可採即時施行仍𠡠朝廷不可似常時作¶
<pb:KR4d0235_SBCK_003-15a>¶
假宰執日入朝堂百僚各任其職庻㡬事務不廢共致¶
中興不勝𦍒甚¶
　　　論林安宅劄子¶
臣聞口道先生語行如市人名曰盗儒此聖人之𫠦必¶
誅王法之𫠦不赦也臣謹按前知臨安府林安宅者其¶
盗儒之雄乎&KR0004;令越之新昌納官妓為妾則以濫聞及¶
倅漳州盗郡將之&KR0096;貪墨自恣則以賍聞及作廣漕起¶
羅織之獄誣䧟善良則以酷虐聞謟事鄊人朱倬倬令¶
何&KR0270;薦之而得浙&KR0519;倬雖小人然扵安宅有𡖉翼之㤙¶
及䑓官張震欲論倬安宅乃手䟽倬之𨼆𢙣数十事以¶
示震倬之罪人皆可得而言也而安宅納之其與吕布¶
<pb:KR4d0235_SBCK_003-15b>¶
事董卓而殺董卓何以異乎安宅出入史浩龍大淵之¶
門其在都司也進則見浩退則見大淵天府之除不由¶
正道物議咸鄙薄之有&KR0025;何䖏来之語浩與大淵結為¶
死黨及二人反目浩託安宅和之安宅既欲效勤於浩¶
又欲獻侫扵大淵遂造其室為奴顔婢𦞃之態士夫𫝊¶
以為𥬇　陛下比扵經筵嘗語臣曰近䑓諌論龍大淵¶
事朕不私之已罷其職矣臣言　陛下屈巳&KR0025;諌以天¶
下為公不私潜邱之臣社稷之福也　陛下称不私者¶
至于𠕅三今安宅乃自託扵大淵之門以盗威福　陛¶
下且不私大淵其肯私其門下士乎安宅自知罪𢙣為¶
清議𫠦不容乃詐病以求致仕朝廷既以宫&KR0026;與之矣¶
<pb:KR4d0235_SBCK_003-16a>¶
又用計以復留臣近甞面奏其奸　陛下即諭宰相令¶
丐祠而去矣今又必欲朝辞兾僥倖復留之計動用奸¶
謀以要君父不顧㢘耻不知進退真小人之雄者也或¶
謂安宅之才可以治劇然自知臨安以来&KR0004;不見其所¶
長事無大小皆委於吏獄訟繁㒷而不&KR0014;决盗&KR0060;公行¶
而不&KR0014;治議者謂不逮前政逺甚是豈可居弹壓之任¶
乎　陛下断然罷之可謂&KR0014;去𢙣矣為安宅者固宜皇¶
惧朝聞命而夕即塗也乃復徘&KR0422;不去不知何所恃而¶
&KR0145;爾&KR0088;臣欲乞断自宸𠂻正安宅之罪而&KR0481;逐之以為¶
不知㢘耻者之戒¶
　貼黄臣與安宅素無睚眦比因安宅奉史浩意㫖¶
<pb:KR4d0235_SBCK_003-16b>¶
　　毀省試䇿題及程文之版臣以公議責之即非&KR0059;¶
　　怨安宅聞　陛下用臣爲御史即欲求去盖用奸¶
　　計以鉗臣口臣前曰面奏其奸即䝉陛下罷而¶
　去之臣已不論列今聞安宅復求朝辞物議沸騰¶
　咸謂安宅𠋣恃奥援不顧公議故臣不得不論之¶
　　&KR0133;出臣章示至公於天下¶
　　　再論林安宅劄子¶
臣誤蒙親擢濫司風憲比甞面奏前知臨安府林安宅¶
奸邪交結䓁事　陛下即諭宰相令安宅罷聀丐祠而¶
去臣仰窺聖意既俯听臣言得&KR0025;諌如流之羙又欲保¶
全安宅使不繇弹劾而罷爲安宅者固宜聞命即行又¶
<pb:KR4d0235_SBCK_003-17a>¶
復乞朝辤兾奸計得施欲求𠕅用臣昨條列其罪謂即¶
賜施行今乃聞有㫖令安宅内殿引見臣不勝皇惧之¶
至切聞　仁宗之時任用䑓諌言及乗輿則天子改容¶
事關廟廊則&KR0535;相待罪臣今論一小人而不䏻使其知¶
畏尚何面目居風憲之地耶安宅前日聞　陛下用臣¶
為䑓官即詐為風疾以求致仕既巳得祠命下復止罔¶
上要君尤足以見其奸詐今冝即去而復乞朝辤未有¶
班次而&KR0205;得内引是前日之奸計復行也臣切見近日¶
執政䑓諌以疾求去者皆放朝辤安宅何人而得此𨺚¶
眷異禮耶欲乞陛下深察安宅奸邪交結之罪亟賜&KR0481;¶
逐以尉公議¶
<pb:KR4d0235_SBCK_003-17b>¶
¶
梅溪先生奏議卷第三¶
#+PROPERTY: JUAN 3
#+PROPERTY: FILE SB04n0326-003梅溪王先生文集後集-卷第三.
<pb:KR4d0235_SBCK_003-1a>¶
梅溪先生後集卷第三¶
　　詩¶
　　　某比縁職事朝拜　&KR1148;宫瞻望松柏愴然悲涕¶
　　　遂成小詩¶
崇&KR0026;升平主神游在九霄稽山嗟𦵏禹寰海痛思尭天¶
上仙宫别人問寳祚遥微臣望松柏魂思黯然銷¶
　　　鑑湖行¶
蒼蒼凉凉紅日生葱葱&KR1273;&KR1273;佳氣横鑑湖春色三百里¶
桃花水漲扁舟行花間啼鳥傳春意声落行舟驚夣𥧌¶
胡牀兀坐心境清轉斍胡山有風味鑑中風物㡬經春¶
身在鑑中思古人禹迹茫茫千載後䟽鑿功帰馬太守¶
<pb:KR4d0235_SBCK_003-1b>¶
太守湖成坐&KR0294;責後代風流属狂客狂客不長家鑑湖¶
惟有漁人至今得日暮東風吹棹回花枝照眼入蓬萊¶
回首湖山何處是欵乃声中𦘕啚裏¶
　　　禹廟歌¶
君不見逢　英雄吞四海血祀初期千萬載稽山水像¶
棄長江&KR0647;泝波濤&KR0294;無餒鳥喙辛勤十九年平吴覇越¶
世称賢故囯無人念遺烈山間庙貌何凄然馬守開湖¶
利源逈&KR0010;沃黄雲九千頃年来遺迹半湮蕪庙鎻湖邉¶
篆烟冷吴越囯王三節還尽將錦綉褁江山自&KR0025;王氣¶
熄牛斗庙比昭王屋一間廼知流光由徳厚祀典誰&KR0014;¶
如夏后九年洪水滔天流下民昏墊尭心憂帝惧萬囯¶
<pb:KR4d0235_SBCK_003-2a>¶
生魚頭錫禹洪範㝎九州功成執玉朝冕旒奔走訟獄¶
帰歌謳南廵㑹稽覲諸侯書蔵䰠穴千丈幽蟬脫塵寰¶
不肯留千古灵庙依松楸吾皇盛徳與禹侔菲食卑宫¶
惡衣裘思禹舊績祀事脩小臣效聀躬薦羞仰瞻黻冕¶
懷逺猷退惜分隂慙惰偷嗟乎越山髙&KR0006;可夷而丘鑑¶
湖深&KR0006;可埋而疇惟有禹貢声名長不杇告成世祀無¶
時休(道&KR0026;名告成)¶
　　　與趙安撫乞䟽嶽¶
小麥青青大麥熟秧老&KR0082;移蚕&KR0082;簇皇天弥旬作&KR0075;雨¶
害及農桒一何酷麥枯秧腐蚕不&KR0093;無食無衣豈能育¶
使君今世賢方伯政過龔黄同舜牧僦金蠲放官與&KR0059;¶
<pb:KR4d0235_SBCK_003-2b>¶
喜氣&KR0134;声傾比屋仁風已慰&KR0058;庶心誠感蒼穹理宜速¶
胡為烝泄尚如許隂沴干陽埋日轂豈惟&KR0378;濘困牛車¶
更恐魚龍上平陸閭閻競昼指日蛮香火遥祈上天竺¶
傷和無乃有寃民蠧政尚疑多大族使君有術開青天¶
按劾奸賍䟽滯獄¶
　　　次韵濮十太尉詠知宗牡丹七絶¶
憶昔洛陽花盛日品第况逢歐六一姚黄一品價無双¶
更有左花千葉宻¶
月陂春色滿花枝囯色天香照雪肌當日栽陪恐無地¶
如今誰保舊園池¶
開元徃事感傷中遺種猶餘一㩎紅借問通宵配妃子¶
<pb:KR4d0235_SBCK_003-3a>¶
何如及早念姚崇¶
春色遥興洛陽念風俗&KR0147;於記中驗今日苧羅山下魂¶
猶向人間&KR0269;妖艶¶
地近尭天饒雨露花王窈窕多風度書生不辦買花錢¶
空觧揺毫為花賦¶
香苞初拆暁霞凝甲第名園冠紹興玉葉金枝老詩伯¶
更將好語為褒称¶
造化無&KR0059;處處芳家山想見亦春蔵無端&KR0060;禄身為客¶
孤&KR0018;吾廬十八香¶
　　　送僧游徑山¶
潜澗家風不蕪𣳚禅講詵詵尽瓜葛如今更有竒兒孫¶
<pb:KR4d0235_SBCK_003-3b>¶
雲水飄然継衣鉢徑山禅伯僧中龍向来名節真無双¶
我昔題詩已推許两度相逢不曽語子今此行真得師¶
掃除妄想叩深機我待衣冠掛林下遟子帰来話瀟洒¶
　　　三月晦日邵憲(大受)宴僚屬于西園某與焉趙¶
　　　提幹(濬)即席賦詩次韵¶
送春開宴種山西翠幄重重眼界迷一叚清和人共物¶
十分幽勝地臨溪鴛鴻曲水閣中集嬰燕落花枝上啼¶
賢榻獲陪文字飲不嫌蹤跡間雲泥¶
　　　送昌齡弟還鄉兼簡夣齡¶
束書千里赴王畿𢧐藝賢関事偶違鑑水天高鴻雁集¶
左原山逺鶺鴒啼夜牀風雨客情惡春草池塘詩思飛¶
<pb:KR4d0235_SBCK_003-4a>¶
勉力還家對燈火待看双桂擢秋闈(時二弟赴補偶遺/昌齡还鄉夣齡留)¶
(赴)¶
　　　糶米行¶
詔書發凛周飢荒使君减價糶黄梁奉行上意固已良¶
小人用心胡不藏㪷米大半雜以糠横索民錢名貼量¶
怨語嗷嗷盈道傍我慙寸禄偷太倉見之不言咎誰當¶
言之人指為䡖狂作詩&KR0147;語同舎郎¶
　　　送㑹稽林簿(日華)棄官還鄉¶
望秦秦望山蒼蒼未秋先作帰意濃三山&KR0055;處孟園好¶
(林簿家/有孟園)松菊恨君帰不早拂衣高舉追㝠鴻不將詩别¶
乖崖翁年来處士徑尤捷羙秩清資等閑躐君獨高歌¶
<pb:KR4d0235_SBCK_003-4b>¶
慕𨼆侖林下何曽見一人芋魁豆飯吾亦有&KR0055;媿折腰¶
貪五斗¶
　　　戊辰&KR0010;甞和韓退之贈張徹詩&KR0009;曺夣良至今¶
　　　十年夣良方和以&KR0009;因贈一絶¶
&KR0082;識交情乆逺期十年方和和韓詩他時更踐詩中語¶
偕隠谿山不可遟(某舊詩云有溪山/昔隠風雨無獨听)¶
　　　送趙可大如淛西¶
幕府游&KR0025;盛一時之人&KR0109;宇更瑰竒西風莫作魲蓴恋¶
越國江山日要詩¶
　　　中秋賞月蓬萊閣呈同官¶
中秋翫月小蓬萊風送婵姢入座来樽爼論文清有味¶
<pb:KR4d0235_SBCK_003-5a>¶
湖山照眼净無埃雲生脚底蛟龍卧影落人間鼓角催¶
(時方見月/鼓角声動)把酒問天兼問月何時此夜更銜盃¶
　　　中秋見月方以為喜既而隂蔽意殊不滿東坡¶
　　　云良天佳月即中秋不以日月断也諸君有醵¶
　　　㑹之約復用前韵¶
中秋翫月小蓬萊雲掩清光不放来頗斍&KR0109;懷増梗㮣¶
&KR0082;凭欄檻掃氛埃清宵忍放嘉賓散明日還驚俗務催¶
底用區區校時節良天佳月即傾杯¶
　　　記夣¶
　九月初四夜夣待先人游家之南&KR0026;田園闢徑於杉¶
　林之間昌齡弟亦侍其側指杉徑云此異日帰去来¶
<pb:KR4d0235_SBCK_003-5b>¶
　之路也&KR0116;而思之杉徑者三徑也淵明之事先君黙¶
　啓之矣書以記之¶
夜夣随先君梅溪䇿&KR0058;杖杉徑早開闢帰休預標榜魂¶
思驚暁醒精神發秋爽披衣照孤灯洒涕書惚怳¶
　　　士人僧道俱贈岩桂¶
岩桂来三家清標共秋風聮芳近禹穴擢秀疑蟾宫膽¶
瓶金粟妍鼻&KR0026;天香通無心妄區别妙契將無同¶
　　　府吏有以老求退者詢其年猶未六十詰其去¶
　　　之由云&KR0082;全身避禍耳予善其知機勇退可以¶
　　　媿𥊏進之士夫有感而作¶
升高蝜蝂墮粘璧蝸牛枯措紳鴆梁肉是亦蝸蝜徒抽¶
<pb:KR4d0235_SBCK_003-6a>¶
身箠楚中勇退媿此胥衣冠與刀筆未可分賢愚¶
　　　&KR0026;習水勝¶
漢武英雄思拓邉昆明習𢧐遺風傳吾皇仁心異武帝¶
思患姑為預防計尓曺生長行伍間操舟習水便冝閑¶
異日&KR0162;軀宜報囯勿效水烏為盗賊(世之善水勝者多/為盗&KR0060;目日水者)¶
(烏)¶
　　　龍瑞道士贈岩桂¶
岩桂遥&KR0025;禹穴来天香全似月宫栽金風凄峭飄龍腦¶
想見吾廬爛熳開¶
　　　九日登蕺山¶
九日同登古蕺山眼明天濶興清閑杯傳但斍&KR0172;無尽¶
<pb:KR4d0235_SBCK_003-6b>¶
㡌落俄驚鬂已斑鄉思遥馳三徑裏秋声近在八松間¶
茱茰未許陪朝士頼有清流数徃還¶
　　　夣齡九日有詩兼懷昌齡次韵¶
長記去年今日好門外秋香噴沉腦弟兄隣里同登髙¶
把菊行觴楽非少山殽海錯鄉味佳銀瓶索酒不用賖¶
醉中不記脫巾卧明日頭上猶黄花今年豈不&KR0082;行楽¶
&KR0060;禄東州官事束那堪送酒無白衣旋糶黄梁買枽落¶
同如與子俱休休誰能長抱離鄉憂移書問訊恵連弟¶
三徑許我帰来不(余前此有帰㒷昌齡以為不/可数以書来相勉故及之)¶
　　　贈荘童子(名大成/福州人)¶
日誦千言七&KR0010;兒方員動静早&KR0014;知還家更讀韓公序¶
<pb:KR4d0235_SBCK_003-7a>¶
噐業他年必大竒¶
　　　送朱丞¶
一片秋懷似亂雲不堪行客話離群紅蓮緑水尚留我¶
鉅竹老槐&KR0055;憶君千里&KR0025;今遥共月一樽何日更論文¶
好將平昔家傳學勉力登朝立世勲(朱故丞/相之子)¶
　　　贈夣齡兼懷昌齡¶
我縁&KR0060;禄寓東州子亦相&KR0025;千里游鐡硯功名壮心在¶
短檠燈火夜窓幽治書朝錯宜登第射䇿公孫定取侯¶
他日三人老兄弟結廬相共保松楸¶
　　　和夣齡十月朔日書懷¶
&KR0010;事&KR0205;如許玄㝠威&KR0082;伸地炉猶未火客坐况無茵日¶
<pb:KR4d0235_SBCK_003-7b>¶
短驚瞻&KR0295;天寒怯報寅(予每以五更趍/府而性尤佉寒)尤怜對牀弟尚¶
與短檠親¶
　　　贈喻叔竒縣尉¶
　叔竒攝職㑹稽公事之暇必訪僕於民事堂終夕論¶
　文欣然相得輙成小詩見意¶
同舎同年友天資逈不群詩文侵晋宋兄弟𩔗機雲梅¶
市訪仙侣蘭亭懷右軍(叔竒甞集蘭亭/亭作詩五絶)公餘時過我無¶
酒亦論文¶
　　　贈王吉老縣尉¶
　王吉老眇然一書生也&KR0014;手斬凶人以報母讎申寃¶
　請罪自&KR0300;于府識與不識莫不壮之東嘉王某作詩¶
<pb:KR4d0235_SBCK_003-8a>¶
　以紀其事好事君子必継有發&KR0045;之者¶
臣子大節孝與忠父母仇讎天不同賢哉㑹稽王孝子¶
感槩有古烈士風松楸一夕盗破冢親𫉬䑕輩聞之公¶
有司守法貸其命孝子銜恨無終窮誰謂書生膽如許¶
貌若尫羸中甚武手斬凶人提髑髏請死申寃詣公府¶
君不見齊㐮内行世所羞春秋賢之縁復讐又不見子¶
胥鞭屍報父怨太史為之作佳𫝊君今枕戈志已伸更¶
湏移孝為忠臣他年當作𫝊介子誓斬楼蘭雪囯耻¶
　　　十月望日買菊一株頗佳¶
秋去菊方好天寒花自香&KR0055;懷傲霜意那肯媚重陽¶
菊晚不害好固宜登我堂書生自頭白奚用泣馨香¶
<pb:KR4d0235_SBCK_003-8b>¶
　　　聞詩生日(十月&KR0114;六日)¶
良天逢十月嘉節過三元汝父初生子(聞詩吾/長子也)吾親喜¶
抱孫長成今若許氣習有餘温雁序自相友麟經可與¶
言志宜存逺大學必&KR0677;淵源伹務勤修徳年齡不用論¶
　　　十月十六日&KR0082;與夣齡弟及聞詩聞禮同游蘭¶
　　　亭仍約喻叔竒偕行㑹天氣不佳喻亦以疾辞¶
　　　出門而止兀坐終日懷抱殊惡¶
我&KR0082;游蘭亭天氣殊不佳同行感微恙杖屨不可偕出¶
門興遽䦨兹游竟未諧遺文閱永和&KR0147;用慰此懷¶
　　　和喻叔竒集蘭亭序語四絶¶
我自扁舟入越初蘭亭巳向夣中如崇山峻嶺至今阻¶
<pb:KR4d0235_SBCK_003-9a>¶
唱和詩成無處書(前日具筆硯治/詩牌竟不成徃)¶
群賢少長畢經過曲水流觴憶永和一代風流已陳迹¶
世殊事異感傷多¶
晤言一室許誰親相過無非我軰人放浪形骸嗟老矣¶
仰&KR0026;宇宙尚艱辛¶
茂林&KR0113;竹未成徃游目騁懷&KR0147;自欣暢叙幽情有齊契¶
一觴一詠細論文¶
　　　和韓退之晚菊贈喻叔竒¶
嘉菊何太晚十月&KR0379;黄花既晚好何益三嗅良可嗟開¶
日乃佳節芳樽對年家今夕苟不飲如此黄花何¶
　　　夜讀書于民事堂意有所感和韓公縣齋讀書¶
<pb:KR4d0235_SBCK_003-9b>¶
　　　韵¶
䆠游寓幕府幽懷属山林兀坐窓几間黙求聖賢心沉¶
潜偶㑹意嘆息常弥&KR0109;丗塗豈能騖古道&KR0147;自斟䰠穴¶
思&KR0082;探丹書未容㝷青銅毎自照白髪已見侵事業浩¶
無窮筋力媿不任丈夫固有志寕在官與金¶
　　　李資深贈古瓦硯及詩¶
世貴銅雀硯常患偽乱真千金買渇雀虚名何足&KR0575;李¶
生心好古身困道不貧得此佳陶泓製由萬道人慇懃¶
持贈我噐古詩清新置之窓几間日與毛頴親未&KR0014;草¶
太元姑用注𫉬麟羅文及端𬗋貴幸無比倫屈尔居蓬¶
窓與我同艰辛研磨媚&KR0096;貴揮染劳精神兹我所不敢¶
<pb:KR4d0235_SBCK_003-10a>¶
銘以書諸紳¶
　　　喻叔竒恵川墨¶
子墨客卿来自蜀綉川家蔵尤不惡明窓研磨出珠玉¶
客卿於君徳良渥嗟予經年客蓮幕交絶方兄澁嚢槖¶
文房諸子亦蕭索同年於予契非簿特遣卿来𦔳予學¶
不才拜賜心愧怍客卿之意殊不樂陶泓毛頴登䑓閣¶
陳玄待詔同著作卿&KR0025;予游失所託惟清惟静惟寂寞¶
但有詩篇日酬酢¶
　　　戴夫人挽詞(同年姚筠教授母)¶
勤儉肥家福亦肥晚年門户更光輝滿庭蘭玉俱藍䄂¶
照眼雲仍尽綵衣方外客携因果去月中人折桂枝帰¶
<pb:KR4d0235_SBCK_003-10b>¶
回頭徃事夣幻影丹旐五雲原上飛¶
　　　和趙可大四絶¶
僧居岑寂異官居索句搜腸撚断&KR0161;那更雨中思底事¶
夣魂帰到種山隅¶
　　　右僧舎雨中¶
杜宇声中春&KR0082;帰少陵老淚不禁揮與君共&KR0013;浮蝸誤¶
不似淵明早見機¶
　　　右聞子規¶
唾手科名尚少年無窮事業更居前辛勤不𥧌思經意¶
&KR0077;𥬇邉韶好晝眠¶
　　　右不𥧌¶
<pb:KR4d0235_SBCK_003-11a>¶
萬壑千岩擁越岡朝陵追念舊　天王自嗟無路攀弓¶
劒尚忍興言及虎狼¶
　　　右朝永祐陵¶
　　送黄機宜游四明(名子魯)¶
游宦東州識老成坐間談𥬇欲風生人如元祐氣尤直¶
詩不江西語自清雪棹非縁㝷旧隠夜牀端欲對難兄¶
行聞太史奏星聚四皓聮珠臨四明(黄兄弟四人皆皓/首号所居曰橘隠)¶
(堂)¶
　　　盧仁及縣丞挽辞¶
妙齡才譽冠東嘉百𢧐功成暮景斜人在盧前有慙色¶
禮&KR0025;戴後獨名家藍田羙績誰䏻記綘帳竒兒最可夸¶
<pb:KR4d0235_SBCK_003-11b>¶
鄉里搢紳官業冷因公淪落倍興嗟¶
　　　贈術者¶
枉道貴何益正塗窮亦榮誰辭談義命試問小君平¶
　　　游天依寺¶
拂暁藍輿出蠡城稽山照眼鑑湖明千岩&KR0055;處十峯好¶
萬壑流中双澗清香靄嘘成普賢像風松吹作法華声¶
灵烏不肯来城郭長伴高僧避寵榮¶
　　　次梁尉韵¶
探春連&KR0016;入山城更喜梅仙亦㑹盟(梁後/至)文字偶同吾¶
軰飲聖賢滿為使君傾(安撫尚書以僚属游山送酒六/十樽諸公自山中回晚集于教)¶
(授厅為/文字飲)詩逢好境天然好山為清流分外清瀟洒宗之¶
<pb:KR4d0235_SBCK_003-12a>¶
最年少我慙叨預八仙名(梁最/年少)¶
　　　酬陸宰用梁尉韵¶
收拾湖山付管城士衡獨歩張文盟湧泉詩思逼人徢¶
屑玉𥬇談終席傾天色亦縁吾軰好路人能道長官清¶
要令巧匠鐫山骨記取同行八士名¶
　　　和喻叔竒游天依四十韵¶
稽山高八雲鑑湖濶浮空禹秦有餘迹晋宋多鉅公我¶
来&KR0010;及周夣𥧌懷清風兹欣天氣佳扶桒欲曈曨駕言¶
天衣游盍簮盡鴛鴻經夕戒行李如期集仙宫(早㑹于/天長&KR0026;)¶
聮&KR0016;岀城南行行指秦峯千岩競&KR0269;秀眼界清無窮招¶
提在何許十里松隂濃林端忽鍾磬與客為先容群簮¶
<pb:KR4d0235_SBCK_003-12b>¶
擁花界双佩鳴寒空試將比天台大畧如思豊(天台囯/淸山水)¶
(秀絶有思豊/堂尤可&KR0026;覧)首讀邑浩碑妙理開昏蒙細&KR0026;元白詩丘¶
壑羅胸中蕭璧尚堪靣(寺有靣璧/二大字)梁薪㡬經烘(寺有梁/時薪火)¶
(見李公/埀詩)兹宫現有相禅客談無同朝陽㝡嶄絶白雲抺¶
其胷(朝陽峯/㝡竒)杜䳌天下無至今映山紅鷄僧始開山道¶
業聞清&KR0454;思㪯照不起高價傾江東袈裟縷黄金宫女¶
自針工昭明親抱送禮意何太恭白馬忽渡江䑓城䘮¶
英雄囯破遺衣在丹青落塵容(寺舊有梁昭/明太子𦘕像)我軰皆書¶
生意氣飄如虹䗶屐共㝷幽寕求香火功載酒懷賀老¶
招隠思戴顒賦詩效吹䑓一飯敢不忠况我賢使君徳¶
宇尤踈通楚醴餉百榼白衣走山中嗟余何為者天資¶
<pb:KR4d0235_SBCK_003-13a>¶
媿倥侗謬與酒中仙偶同蕺山松(蕺山有/八松)同年妙詞章¶
况有山水供古詩如古琴山髙水溶溶背嚢小奚奴捧¶
硯長&KR0161;僮(叔竒/題名)勝游與佳作二羙今具逢品題徧群英¶
波瀾及孤蹤掬水弄華句比擬何凢庸(掬水月在手弄/花香滿衣乃于)¶
(良史游天/衣寺詩也)兹㑹如蘭亭同行𩔖荀龍盛事在詩史奚用¶
呼𦘕工¶
梅溪先生後集卷第三¶
<pb:KR4d0235_SBCK_003-13b>¶
#+PROPERTY: JUAN 3
#+PROPERTY: FILE SB04n0327-003梅溪王先生文集詩文前集-卷第三.
<pb:KR4d0235_SBCK_003-1a>¶
梅溪先生文集卷第三¶
　　詩¶
　　　送元範赴省¶
清峭霜天振羽翰共觀一鶚氣軒軒願將柱腹書千卷¶
盡作&KR0104;時䇿萬言請繫單于同太傳不阿人主異公孫¶
龍頭素是君家物又見傳呼賈状元(囯朝賈黯賈/安宅皆狀元)¶
　　　送劉政孫¶
蚤&KR0010;聲蜚&KR0213;法中漕䑓前日始收功辛勤半世虀塩學¶
慷慨平生畎畆忠作佛肯居靈運後登仙更與阮郎同¶
瓊林宴罷游天禄太一然藜定照公¶
　　　送劉全之¶
<pb:KR4d0235_SBCK_003-1b>¶
綵衣堂上別慈顔匹馬楊鞭指帝関千里清風生腋下¶
十分黄氣滿眉間手探春信尋梅去袖帶天香折桂還¶
定向蓬莱燕仙侣為言子晋在江山¶
　　　前詩送三鄊文行雖各獻芹然非所以勉子大¶
　　　夫茂明大對之意更為古詩一章¶
逆胡殘喘仍跳梁中興事業猶渺茫當今取士異平日¶
非為故事開科&KR0163;廟堂方諱口打賊翻抵正論為猖狂¶
紛又兒軰茍冨貴妄引申伯深阿王公孫老儒亦曲學¶
不敢正色言堯湯徒令天下慷&KR0099;士肝膽一劒生光芒¶
前年胡公以言逐言今已驗官未復近日&KR0563;山縁賦詩¶
裏頭衣白投荒服忠良自此多結舌道路相看徒以目¶
<pb:KR4d0235_SBCK_003-2a>¶
誰&KR0014;言事如靖康陳東巳死歐陽戮囯家飬士㤙至渥¶
干戈不廢菁莪育諸公報囯當如何莫把剛腸慕粱&KR0079;¶
丈夫一第何足道幸勿以此存懐抱賈生當獻太息流¶
涕痛&KR0152;書更施三表五餌請爲屬囯繫單于大劉小劉¶
展盡畎畝惓又忠洪恭石顯軰視之當與奴僕同¶
　　　詠桞¶
東君扵此最鍾情粧㸃村村入𦘕屏向我無言眉自展¶
與人非故眼猶青縈牽别恨&KR0093;千尺断送春光絮一亭¶
葉底黄鸝音更好隔溪烟雨醉時聴¶
　　　次韻潘先生寒食有感¶
花媚韶光桞弄煙簫聲處處賣餳天誰知子厚懐桑梓¶
<pb:KR4d0235_SBCK_003-2b>¶
北望長號又一年¶
無頼楊花趂暖風旅中節物與愁逢一聲杜宇啼春怨知¶
在花梢第幾重¶
人間寒食幾經年甲子誰&KR0014;記後先且盡一杯藍尾酒¶
莫將身事惱生前¶
　　　悼僧徳芬¶
身着方&KR0129;十一年緇林頭角稍軒軒參禪早悟前三㫖¶
學道思歸不二門花落絮飛浮世盡風清月白片心存¶
異時我作髙僧傳為記嚴公有此孫(芬乃宝印弟子/嚴闍梨法孫也)¶
妙齡蕭灑脫塵籠髙揖禪林話苦空萬水千山新道眼¶
一瓶二缽舊家風圓鏡肇論&KR0014;知趣筆法詩章稍自工¶
<pb:KR4d0235_SBCK_003-3a>¶
圎澤精魂定何所想隨流水到天童¶
　　　悼禅法師¶
閣中髙隠&KR0010;華深龜鶴精神老不侵寳劒妙傳驅&KR0017;術¶
靈丹長有濟人心彌明石䁀方聮句洪景袈裟&KR0205;掩衾¶
　　　　　借問青牛何處去九天雲路杳難尋¶
　　　毛虞卿見過¶
故人訪吾廬况是清和節髙槐緑成隂芳草碧未歇携¶
手山間行清興浩然發呼童具鷄&KR0112;濁酒醅初潑貧居¶
媿荒凉野蔌草羅列盤實飣梅豆&KR0188;餐薦薇蕨主禮雖¶
甚㣲客色未嘗觖醉翁山水意不爲壼觴設蠏眼煎新¶
汲雀舌烹春擷澆君文字腸掉我清談舌人生㑹面難¶
<pb:KR4d0235_SBCK_003-3b>¶
&KR0010;月易飄忽君姑為我留怱怱莫言别¶
　　　讀孫子尚舊所&KR0009;書¶
故人之書不易得片&KR0083;隻字皆可惜收拾永為巾笥藏¶
縱得千金不&KR0133;易開緘展轉時一讀又未&KR0014;終淚横臆¶
之人門地盛衣冠萬里家居帝王宅干戈繚繞飄吾鄉¶
傾盖論交似疇昔我年&KR0004;冠君猶少握手游從沗聮璧¶
金溪風月供醉吟君唱我酬常即席君詩句句清且新¶
髙壓曹劉倒元白我才短淺何足論彊伴寜容小生敵¶
追風駿足横海鱗暫困鹽車與汙澤掉頭一去不可尋¶
南北茫茫烟水隔往年雁字時復𫝊近日詩筒杳難覔¶
眼中不見故人面&KR0083;上空懐故人迹人生㑹合䏻幾回¶
<pb:KR4d0235_SBCK_003-4a>¶
一别八年同瞬息我去無由君不来尊酒相逢更何夕¶
　　　宋彦才挽詞¶
徳著吾鄊月旦評丘園蕭散傲虗名&KR0129;雖不奪詩&KR0057;好¶
秋不曽悲賦自清早掛儒冠知有命晚憑貝葉悟無生¶
人間月落天池後定向維摩頂上行¶
　　　宋孺人挽詞(劉方叔継母)¶
晚&KR0010;歸来奉伯鸞力將勤儉濟艱難鹿車共挽甘從鮑¶
㷱膽親調&KR0082;慕韓鏡裏玉容猶未老夢中銀漏忽驚殘¶
通家賤子非房杜長記登門酒盡&KR0172;¶
　　　先君子去世五十日孤某入四友室覩平生遺¶
　　　迹哀號痛&KR0152;絶而復蘇旣而書四十字以&KR0009;罔¶
<pb:KR4d0235_SBCK_003-4b>¶
　　　極之思¶
先子神何在人亡迹尚存業餘經史案趣&KR0009;聖賢尊榻¶
冷寕欹枕堂虗巳盖棺晨昏徒泣血無路報深恩¶
　　　李府君挽詞¶
利𡍼名路兩﨑&KR0706;甘向田園事陸沉一頃膏&KR0254;生計足¶
四時香火佛縁深築門東海于公意教子燕山竇老心¶
䘖涕為公銘𨼆徳不縁䛕墓&KR0082;黄金¶
　　　陳景公挽詞¶
冠玉堂堂骨相竒起家消息露&KR0433;龜齒牙不妄千金諾¶
度量難窺萬頃陂車轍過門多長者箕裘傳業有佳児¶
西園新卜松楸地記得公顔向此怡(公園有怡顔/亭今塟其上)¶
<pb:KR4d0235_SBCK_003-5a>¶
先子於公分頗深晚年出處恨商參雖脩北海通家好¶
未遂香山㑹老心盡道&KR0123;人俱未艾誰知凶訃&KR0205;相尋¶
三年落盡思親涙今日登門又滿&KR0109;¶
　　　次韻萬喬年李唐英二絶¶
七賢林下共忘機更有新詩爲發揮竹葉一尊添逸興¶
董風吹散臉紅㣲¶
黌舎炎炎畏月長竹亭取次納新凉文章風月湏兼羙¶
莫使時人恨海棠¶
　　　送章生端武¶
麟經絶筆今幾年學者異&KR0003;何紛然操矛入室務相伐¶
誰&KR0014;浚井得羙泉梅溪野人獨好古遺經獨抱期心傳¶
<pb:KR4d0235_SBCK_003-5b>¶
從予講論有趙陸得趣往往忘蹄筌章生妙齡固可畏¶
聖經賢傳思窮研贏糧逺来&KR0002;有意席未及暖俄言還¶
豈厭先生紙上語奥境不見徒&KR0335;連春秋明日遂東矣¶
情鍾我輩徒拳拳¶
　　　送羅生少陸¶
羅生黄山来&KR0025;我梅溪㳺齒髪㝡年少學問&KR0014;自修短¶
檠照深夜細字書蝇頭大業心&KR0082;潜遺編力旁搜新文¶
有佳趣日進殊未休吾愧河汾翁子學常與收行將拭¶
老眼万里看驊騮一葉下庭皐大火當西流遥望河陽¶
雲俄登李膺舟交朋重惜别挽䄂終不&KR0335;吾腸百錬剛¶
亦作繭緒抽籍也不吾叛尋盟定髙秋¶
<pb:KR4d0235_SBCK_003-6a>¶
　　　送茹生履¶
燈火勤勞覺瘦生望雲心断涕從横賢関春信無多日¶
手折梅花贈子行¶
　　　乙丑冬罷㑹呈諸友¶
繆意開家塾㣲才愧斗筲雖迯有&KR0002;叱寕免孝先朝尚¶
頼知心友&KR0014;全耐乆交殷勤惜别意終日在梅梢¶
　　　江上遇夙二絶¶
薄暮登舟海&KR0275;生短蓬欹側浪峥嶸江神正好憐行客¶
莫待他時却世情¶
弭棹乾門(乾音干海/上山名)浪未平同舟太半巳山行自慙不¶
是婁師徳免葬江魚頼友生¶
<pb:KR4d0235_SBCK_003-6b>¶
　　　宿黄巖妙智院¶
問訊開山始于今二百年徑幽㣲見竹社廢尚遺蓮&KR0026;¶
頌思元老㳺庵憶舊禅怱怱一宿客未盡滌塵縁(院有/内照)¶
(庵趙清獻作/頌軒名滌慮)¶
　　　過黄巖¶
三日離家客悠然覺路長梅花十里眼竹葉一杯腸詩¶
思貪佳境眉頭憶故鄊江山看未足囬首隔滄浪¶
　　　宿慶善寺¶
剛&KR0013;篙工誤遲留一日装川𡍼隔浩𣺌燈火亂昏黄呼¶
僕回行李尋僧宿上方山前十里雪夜入夣魂香¶
　　　過天台¶
<pb:KR4d0235_SBCK_003-7a>¶
目逆神仙路丹成未暇躋雪深封佛壠雲暗鎻桃溪流¶
水無還有亂山髙復低&KR0082;尋劉阮洞歸路恐成迷¶
　　　過新昌¶
杖屨登關嶺山行無住時客情渾在眼郷思苦関眉石¶
現金僊像谿蟠阮肇祠越山都幾㸃收拾上新詩¶
　　　&KR0026;石佛¶
土木𡍼金巧逼真緫隨浮幻化埃塵何人着意鐫山骨¶
長現金剛不壊身¶
　　　戴溪亭¶
髙士逃名隠此溪凭欄遐想獨徘徊不知吾祖乗舟後¶
得得誰從雪裏来¶
<pb:KR4d0235_SBCK_003-7b>¶
　　　曹娥廟¶
慟&KR0152;無尋處&KR0300;江竟得屍風髙烈女傳名重外孫碑荒¶
草𣳚孤冡洪濤舂古祠懐沙爲誰死翻媿是男児¶
　　　宿驛奥¶
未是他郷客思家已断䰟明朝春色好宿䖏近花村(大/芙)¶
(蓉小/芙蓉)¶
　　　題靈峰三絶¶
家在梅溪水竹間穿雲蠟&KR0282;可曽閑雁山新入春游眼¶
却𥬇平生未見山¶
洞中大士半千身住世端&KR0014;了世因應𥬇玉簫峰下客¶
馬蹄長踐利名塵¶
<pb:KR4d0235_SBCK_003-8a>¶
三宿靈峰不為禪茶甌隨分結僧縁明朝杖屨丹丘去¶
𢃄得烟霞過海船¶
　　　出鷹山¶
三宿山中始出山出山心尚在山間浮名奪我林泉趣¶
不及髙僧一味閑¶
　　　關嶺遇雪¶
路近剡溪春雪深此行有媿子猷尋毆馳千里争蝸角¶
孤&KR0018;扁舟自在心¶
　　　過鑑湖¶
誰把青銅鑄鑑湖湖光冷浸越王都東風二月西游客¶
買得扁舟入畫圖¶
<pb:KR4d0235_SBCK_003-8b>¶
春水如天浪未生扁舟真在鑑中行漁人不問君王覔¶
占得湖光亦自榮¶
　　　月夜獨酌¶
月色撩人不忍眠杖頭獨掛百青錢一杯竹葉那&KR0014;醉¶
澆起鄊心更黯然¶
　　　太學&KR0009;夣齡昌齡弟¶
東望家山幾断䰟白雲飛盡路漫漫湏知太學虀塩味¶
不似親闈菽水歡事業未應孤鐡硯弟兄猶喜盡儒冠¶
行飛直待秋風便好作排空鷹字看¶
　　　丁邜秋赴鹿鳴宴次太守趙殿撰韻¶
食苹開燕副招求夢草詩成寵士流要得異才聮虎榜¶
<pb:KR4d0235_SBCK_003-9a>¶
亦容下客盗狐裘早脩慧業欽靈運妄賛元經媿子㳺¶
刺史𥬇談風滿席定應吹拂到瀛洲¶
　　　赴省治装有感¶
記得離家桞未黄歸来三徑菊花香一年强半身為客¶
席未遑安又趣装¶
　　　𠕅過鷹山三絶¶
　　　　大龍湫¶
龍大那容在此湫銀河得得為飛流好乗風雨昻頭角¶
直到天池最上頭¶
　　　　天柱峯¶
女蝸石爛&KR0002;為脩四海咸懐杞囯憂誰識山中真柱石¶
<pb:KR4d0235_SBCK_003-9b>¶
擎天功業勝伊周¶
　　　　天聦洞¶
重華疑到此山中鑿石䟽岩逹四聦端為草茅憂世士¶
不教無路獻孤忠¶
　　　思歸¶
窓外西風竹數竿秋聲終夜趣歸鞍吾廬此去八百里¶
歸到家時天未寒¶
　　　别太學同舍¶
二年客賢関傾盖皆故人况我同舎郎何異手足親虀¶
塩共牢落燈火同悲辛坐覺&KR0010;月忘所頼朋友仁西風¶
起天末淅𤁋吹江蘋思歸適𫠦&KR0133;惜别還霑巾祖席歌¶
<pb:KR4d0235_SBCK_003-10a>¶
驪駒别腸轉車輪離索&KR0178;孤陋重来約新春¶
　　　戊辰閏八月歸臨安&KR0026;舊題脩竹黄楊丁香慨¶
　　　然有感復書三絶于後¶
吾家風物冨檀欒最愛青青耐&KR0010;寒千里歸来面蒼玉¶
不煩時復報平安¶
同日種松今合抱後来栽桞已參天𥬇看軒外黄楊𣗳¶
我亦如君厄閠年¶
蕙蘭憔悴菊萎秋葉底蔵春巳數頭詩客不知花韻别¶
却言空結雨中愁¶
<pb:KR4d0235_SBCK_003-10b>¶
梅溪先生文集卷第三¶
